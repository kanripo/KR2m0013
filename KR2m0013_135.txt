# -*- mode: mandoku-view; -*-
#+TITLE: 欽定大清會典則例
#+DATE: 2015-08-24 22:50:07.950314
#+PROPERTY: ID KR2m0013
#+PROPERTY: BASEEDITION WYG    
#+PROPERTY: JUAN 卷一百三十一
<pb:KR2m0013_WYG_135-1a>¶
欽定四庫全書¶
欽定大清會典則例卷一百三十一¶
　　　工部¶
　　　　都水清吏司¶
　　　河工一¶
　　　一職掌順治初年設河道總督一人駐劄濟寧¶
　　　州(後移駐/清江浦)綜理黄運兩河事務通惠河分司一¶
　　　人駐劄通州北河分司一人駐劄張秋南旺分¶
<pb:KR2m0013_WYG_135-1b>¶
　　　司一人駐劄濟寧州夏鎮分司一人駐劄夏鎮¶
　　　中河分司一人駐劄呂梁洪南河分司一人駐¶
　　　劄髙郵州衛河分司一人駐劄輝縣分管所屬¶
　　　境内嵗修搶修等事○康熙四年裁衛河分司¶
　　　歸於彰衛懷道管理○十五年裁南旺分司歸¶
　　　濟寧道管理又裁夏鎮分司所有滕嶧二縣河¶
　　　道各牐歸東兗道管理沛縣河道各牐歸淮徐¶
　　　道管理○十七年裁北河分司分歸濟寧天津¶
<pb:KR2m0013_WYG_135-2a>¶
　　　二道管理又裁中河南河分司分歸淮揚淮徐¶
　　　二道管理○又議準滕縣河務改歸濟寧道管¶
　　　理○又覆準河南歲修工程暫交該撫料理竢¶
　　　江南大工告竣仍照舊例總河親勘具題○又¶
　　　議定山東河南特設管理道官一應督修挑築¶
　　　辦料諸務均令河道協同催䟎聨銜會詳一例¶
　　　責成○二十二年¶
諭河工關繫緊要蘭家渡決口築塞方完河南隄岸工¶
<pb:KR2m0013_WYG_135-2b>¶
　程專令河南廵撫暫行料理如有應會總河事務仍¶
　移文商𣙜毋誤欽此○二十三年¶
諭朕觀高家堰地勢高於寳應高郵諸水數倍前人於¶
　此作石隄障水實為淮揚屏蔽且使洪澤湖與淮水¶
　并力敵黄衝刷淤沙關繫最重今高家堰舊口及周¶
　家橋翟壩修築雖久仍須嵗嵗防䕶不可輕視以隳¶
　前功欽此○又¶
諭蕭家渡九里岡崔家鎮徐升壩七里溝黄家觜新莊¶
<pb:KR2m0013_WYG_135-3a>¶
　一帶皆𦂳要近澑之處甚為危險所築長隄與逼水¶
　壩須時加防䕶大約運道之患在黄河禦河全憑隄¶
　岸若南北兩隄修築堅固可免決齧則河水不致四¶
　潰水不四潰則濬滌淤墊沙去河深隄岸益可無虞¶
　今諸處隄防雖經整理還宜培薄增卑隨時修築以¶
　防未然又如宿遷桃源清河上下舊設減水諸壩蓋¶
　欲分洩漲溢一使隄岸免於衝決可以束水歸漕一¶
　使下流疏洩可無淮弱黄强清口噴沙之患近來凡¶
<pb:KR2m0013_WYG_135-3b>¶
　有決工皆仿其意不過暫濟目前之急雖受其益亦¶
　有小損倘遇河水泛溢乘勢横流安保今日減水壩¶
　不為他年之決口乎當籌畫精詳使黄河之水順軌¶
　東下水行沙刷永無壅決則減水諸壩皆可不用運¶
　道既免梗塞之患民生亦無墊溺之憂庶㡬一勞永¶
　逸河工可告成欽此○三十二年奉¶
旨河南工程不必行總河往勘照該撫所請修築○三¶
　　　十六年¶
<pb:KR2m0013_WYG_135-4a>¶
諭海口為黄水入海之道所關甚屬緊要河道總督每¶
　年委賢能河官專管修理勿致壅滯欽此○三十七¶
　　　年設永定河分司○三十八年¶
諭朕審視黄河之水見河身漸高登隄用水平測量見¶
　河較高於田行視清口高家堰則洪澤湖水低黄河¶
　水高以致河水逆流入湖湖水無從得出泛溢於興¶
　化鹽城七州縣此災之所由生也治河上策惟以深¶
　濬河身為要諸臣並無言及此者誠能深濬河底則¶
<pb:KR2m0013_WYG_135-4b>¶
　洪澤湖水直達黄河七州縣無泛溢之患民間田廬¶
　自然涸出不治其源徒治下流終無禆益今朕親閲¶
　下河到海之口及射陽湖一帶淤墊之處總河所帶¶
　効力人員甚多可速分委并力開濬蓄積之水倘能¶
　稍洩亦有益也至於黄淮交匯之口過於徑直所以¶
　黄水常逆流而入今宜將黄河南岸近淮之隄更迤¶
　東長二三里築令堅固淮水近河之隄亦迤東灣曲¶
　拓築使之斜行會流則黄水不致倒灌入淮矣再河¶
<pb:KR2m0013_WYG_135-5a>¶
　流不迅急無以刷去河底之沙河直則澑自急澑急¶
　則沙自刷而河自深宜於清口之西數灣曲處試行¶
　濬直如直濬有益漸將上流曲處嵗加直濬庻㡬黄¶
　河之險自除而河底漸深洪澤湖之水漸出七州縣¶
　之水患可漸息矣欽此○四十年覆準裁通惠河分¶
　　　司歸通永道管理○四十四年奉¶
旨直隸山東河道與總河相距甚逺應照河南例令各¶
　該廵撫就近料理○四十八年¶
<pb:KR2m0013_WYG_135-5b>¶
諭河防𦂳要不可稍忽宿遷以下有清水入黄河得以¶
　刷沙遄行宿遷以上至河南一帶無清水入黄河必¶
　須將兩岸隄工小心修防令水不出漕𨗳水由漕中¶
　行無淤沙之患至於黄河發水由上源寧夏而來著¶
　陜西總督轉行寧夏同知遇黄河長水時速報總河¶
　河南廵撫豫為修防欽此○雍正二年議準以河南¶
　　　武陟中牟等縣隄工緊要設副總河一人管理¶
　　　豫省河務○三年覆準豫省增設河官凡嵗修¶
<pb:KR2m0013_WYG_135-6a>¶
　　　搶修均令河汛各官專司其事倘遇𦂳要大工¶
　　　仍令沿河印官與汛河各官協同辦理○四年¶
諭近年豫省河務險工下移隄岸完固山東河務甚屬¶
　緊要向繫山東廵撫管理但廵撫有地方責任恐不¶
　能兼理河務山東與河南接壤令副總河兼管欽此¶
　　　○又議準直隸河道分為四局南運河與臧家¶
　　　橋以下之子牙河苑家口以東之淀河為一局¶
　　　令天津道就近管理舊有天津同知泊河同知¶
<pb:KR2m0013_WYG_135-6b>¶
　　　及各地方管河同知通判縣丞主簿等官悉歸¶
　　　管轄永定河分為一局將永定河分司改為河¶
　　　道駐劄固安縣總理其沿河州縣各增設丞簿¶
　　　等官以資分防除所有同知一人外將向來効¶
　　　力人員一㮣徹囘運河分為一局徹去分司歸¶
　　　通永道兼管其管河州判等官悉歸管轄苑家¶
　　　口以西各淀及¶
　　畿南諸河為一局將大名道改為清河道移駐保¶
<pb:KR2m0013_WYG_135-7a>¶
　　　定府舊有管河同知通判州判丞簿等官悉歸¶
　　　管轄○又議準設江南葦蕩營叅將一人守備¶
　　　二人○五年議準黄河南岸劉家口壩工歸商¶
　　　虞二縣就近管理○又奏準豫省險汛下移於¶
　　　開封府南岸增設主簿一人管理開封府下北¶
　　　河增設廵檢二人一駐祥符陳留適中之地一¶
　　　駐蘭陽儀封適中之地遇險要工程協同㕔汛¶
　　　各官辦理其祥符北岸汰黄隄一道亦令管理¶
<pb:KR2m0013_WYG_135-7b>¶
　　　修墊○六年議準江南河營設叅將一人統轄¶
　　　淮徐九營淮揚十一營每營設守備一人淮徐¶
　　　淮揚各設游擊一人除舊存七營外如額建設¶
　　　以專責成○七年¶
諭治河之道惟有使黄水暢流無所壅滯則永慶安瀾¶
　然使黄水無所壅滯必須保固高家堰隄工使清水¶
　力能敵黄且以助其暢流之勢從前總河雖將石工¶
　稍加幫修不若多費帑金於隄工險要之所及卑薄¶
<pb:KR2m0013_WYG_135-8a>¶
　之處皆加修石工務令堅固高厚以為久逺之計欽¶
　　　此○又¶
諭副總河專理北河總河兼理南北兩河之事今朕欲¶
　分任南北兩河又思治河之道必合全河形勢通行¶
　籌畫方可疏𨗳安瀾若分令兩人管理亦有推諉掣¶
　肘之處著詳議具奏欽此遵¶
旨議準河之南北因地而分其原委分流本屬一貫河¶
　　　臣雖分兩人而辦事應如一體請授總河為總¶
<pb:KR2m0013_WYG_135-8b>¶
　　　督江南河道提督軍務授副總河為總督河南¶
　　　山東河道提督軍務分管南北兩河其有江南¶
　　　河東修理工程令公同商酌會槀具題倘遇𦂳¶
　　　要搶修一面堵築一面知會不得藉會商為名¶
　　　以致遲誤工程至題補河官及奏銷錢糧等事¶
　　　仍令分辦○又議準設河南豫河懷河守備各¶
　　　一人○八年議準設直隸河道總督一人○九¶
　　　年議準增設石景山同知一人屬永定河道管¶
<pb:KR2m0013_WYG_135-9a>¶
　　　轄○又覆準山東運河一應修築隄岸牐壩工¶
　　　程均責令管河㕔汛等官分司修防不得推諉¶
　　　倘有疎虞題叅賠修如别案大工仍令地方官¶
　　　與管河各官分段修築○又覆準江南邳睢同¶
　　　知照舊管黄運兩河工程宿虹同知專管黄河¶
　　　兩岸一百四十餘里並將宿桃中河通判舊管¶
　　　黄河葉家莊竇家林等工歸於該同知管理宿¶
　　　桃中河通判改為宿遷運河通判管理宿遷至¶
<pb:KR2m0013_WYG_135-9b>¶
　　　古城運河兩岸子隄長九十里並將宿虹㕔舊¶
　　　管運河兩岸隄工長四十八里歸於該通判管¶
　　　理安清中河通判改為桃源安清中河通判原¶
　　　管運河自桃源三汊河起至清河縣楊家莊止¶
　　　兩岸子隄又運鹽中河一道自運口沿河牐起¶
　　　至安東縣止並將宿桃中河通判舊管古城以¶
　　　下至三汊運河兩岸子隄歸於該通判管理海¶
　　　防同知原駐廟灣應移駐童家營適中之處改¶
<pb:KR2m0013_WYG_135-10a>¶
　　　為分管山安南岸河務海防同知將外河㕔南¶
　　　岸工程之内自新港頭工起至山安交界陳家¶
　　　社計長百有五里又山安㕔南岸工程之内自¶
　　　陳家社起至陶家社竈土隄尾止計長六十一¶
　　　里歸并該同知就近管理增設廵檢把總各一¶
　　　人管理原屬外河㕔所管上河汛新港頭起至¶
　　　葉家營止工長六千二十七丈江防同知改為¶
　　　揚河江防同知駐劄𤓰洲原管江口及三汊河¶
<pb:KR2m0013_WYG_135-10b>¶
　　　迤南河道二十五里將揚河㕔工程之内自邵¶
　　　伯迤北高江交界三十里舗起至三汊河止兩¶
　　　岸各工長八十里分歸管理○十年議準設江¶
　　　南河庫道○十二年議準設山東運河道○又¶
　　　議準直隸復設大名道兼管河務又增設永定¶
　　　河北岸同知三角淀通判○乾隆元年¶
　諭治河之道在因其勢而利導之司河務者必將全¶
　　河形勢熟悉胸中隄防疏濬在在得宜始可以行¶
<pb:KR2m0013_WYG_135-11a>¶
　　所無事而致安瀾之慶也黄河自河南武陟至江¶
　　南安東入海長隄綿亘二千餘里舊設總河一人¶
　　駐劄清江浦雍正七年復設河東總河誠慮鞭長¶
　　不及故俾南北分隸各有責成惟是河流日久變¶
　　遷舊險既去新險復生其間防浚事宜有病在上¶
　　流而應於下流治之者有病在下流而應於上流¶
　　治之者必須通局合算同心協理庻無顧此失彼¶
　　之憂若河臣於南北形勢未能洞悉遇有開河築¶
<pb:KR2m0013_WYG_135-11b>¶
　　隄等事或至各懷意見彼此參商則上游下游必¶
　　有受弊之處所關匪細徐州府當南北之衝為兩¶
　　河關鍵最為緊要見設南河副總河應移駐徐州¶
　　以專督率如兩河有應會商事宜就近可與南北¶
　　河臣公同踏勘應開浚者即行開浚應堵築者即¶
　　行堵築毋得推諉亦無得掣肘於河務似有禆益¶
　　著江南總河河東總河確議具奏欽此遵¶
　旨議定副總河移駐徐州凡兩河應行會商事宜即¶
<pb:KR2m0013_WYG_135-12a>¶
　　　就近與南北河臣公同酌議立即舉行其毛城¶
　　　舗等處減水牐壩就近督率徐屬㕔營按時啓¶
　　　閉隨宜辦理如病在上流而應於下流治之者¶
　　　北河臣豫為知會副河臣與南河臣踏勘定議¶
　　　興工如病在下流而應於上流治之者南河臣¶
　　　亦即知會副河臣與北河臣踏勘定議興工如¶
　　　上流開河築隄有礙下流下流開河築隄有礙¶
　　　上流並知會副河臣會勘妥議其動用錢糧仍¶
<pb:KR2m0013_WYG_135-12b>¶
　　　照南北工程定例○又議準山東增設黄運河¶
　　　守備一人○二年徹囘江南副總河○又議準¶
　　　江南徐屬同知改為銅沛同知並增設豐蕭碭¶
　　　通判一人其餘十五㕔仍舊管理○又議準山¶
　　　東東平濟寧二州泉務令各該州州同管理汶¶
　　　上滕鄒泰安滋陽寧陽六縣泉務令各該縣縣¶
　　　丞管理平隂萊蕪肥城三縣泉務令泰安府經¶
　　　歴管理曲阜泗水二縣泉務令兗州府經歴管¶
<pb:KR2m0013_WYG_135-13a>¶
　　　理䝉陰縣泉務令沂州府經歴管理新泰縣泉¶
　　　務令該縣上泗莊廵檢管理嶧縣泉務令滕縣¶
　　　縣丞兼管魚臺縣泉務令濟寧州州同兼管仍¶
　　　聽管泉通判管轄其地方一切公務管泉各官¶
　　　均免其差委至該州縣泉源泉河及䕃泉樹木¶
　　　沿河柳株均責令該員督率泉夫不時疏濬栽¶
　　　植倘因循怠惰泉務廢弛即將專管之官叅究¶
　　　如通判不實力廵察通同徇隐該督撫一并叅¶
<pb:KR2m0013_WYG_135-13b>¶
　　　處至冬閒協挑運河亦令該員管押其有泉州¶
　　　縣印官改為兼管官令其稽察催䟎仍令管泉¶
　　　通判不時廵察所屬如泉流暢達樹木繁茂有¶
　　　益運道該河道總督酌量具題予以議叙○又¶
　　　奏準廵視山東漕運御史與河臣協同督察大¶
　　　濬小濬工程○三年¶
　諭毛城舗工程漸次就緒但此地至洪澤湖河湖水¶
　　道六百餘里經過十數州縣土壤相錯若無專官¶
<pb:KR2m0013_WYG_135-14a>¶
　　統轄則丞簿微員呼應不靈所有一切隄岸壩座¶
　　工程未必經久堅固况見在修防疏濬尚須逐年¶
　　料理則歲修之費當豫為籌及者著總河會同總¶
　　督悉心妥議於就近㕔員中歸并何官管轄並酌¶
　　定歲修之費若干毎年冬末春初河水未發時相¶
　　度修治俾地方永受其益欽此遵¶
　旨議準毛城舗減水壩迤下河道令豐蕭碭河務通¶
　　　判銅沛河務同知邳睢靈壁河務同知宿虹河¶
<pb:KR2m0013_WYG_135-14b>¶
　　　務同知山盱河務通判各照所屬地方分界管¶
　　　理子堰或經卑薄河道間有淤阻均令隨時修¶
　　　補疏𨗳○又議準河南商邱虞城三汛隄工應¶
　　　清界址虞隄自一堡至火神廟止長千有五十¶
　　　丈五尺改撥商汛與商隄相接商隄自五虎廟¶
　　　東埠口至蕭家莊止長千有九十一丈改撥虞¶
　　　汛與虞隄相接曹縣越隄一段長一百八十八¶
　　　丈東九十四丈改撥虞城上汛西九十四丈改¶
<pb:KR2m0013_WYG_135-15a>¶
　　　撥商邱汛則工段聨絡便於廵防○四年議準¶
　　　設河南儀考通判○又議準設永定河營守備¶
　　　○又奏準洪澤湖發源桐栢淮泗及七十二谿¶
　　　等處閒嵗冬春河臣會委大員將河形水勢通¶
　　　塞衰旺以及分支合流可引可截各情事詳細¶
　　　勘明豫為酌定○五年議準設河南曹儀通判¶
　　　○又議準山東兗沂曹道兼管黄河工程○又¶
　　　議準總河所轄漕河每年應詳按形勢察明脈¶
<pb:KR2m0013_WYG_135-15b>¶
　　　絡凡各處泉河淀泊以及支河&KR0412;港關繫濟運¶
　　　之處窮源溯委將道里逺近見在隄身高寛丈¶
　　　尺何處發源入漕何處洩水歸宿並將各隄牐¶
　　　壩舊制新增更改事宜逐一分晰繪圖黏單呈¶
　　　送到部以備稽考○六年議準裁直隸祁河通¶
　　　判改設子牙河通判○七年覆準河南彰德懷¶
　　　慶二府通判各令兼理河務○九年奏準江南¶
　　　淮徐淮揚二道原繫分廵兼管河務但河工關¶
<pb:KR2m0013_WYG_135-16a>¶
　　　繫𦂳要該二道有管轄㕔汛之責嗣後應令其¶
　　　專管河道○十四年奉¶
　旨直隸河道令總督兼管又設江南協辦河務官職¶
　　　掌與副總河同○十六年¶
　諭洪澤湖上承清淮汝潁諸水匯為巨浸所以保障¶
　　者惟高堰一隄天然壩乃其尾閭伏秋盛漲輙開¶
　　此壩洩之而下游諸縣胥被其患冬月清水勢弱¶
　　不能刷黄往往濁流倒灌在下游居民深以開壩¶
<pb:KR2m0013_WYG_135-16b>¶
　　為懼而河臣轉藉為防險秘鑰二者恒相持朕南¶
　　廵親臨高堰循隄而南越三滚壩至蔣家牐周覽¶
　　形勢乃知天然壩斷不可開夫設隄以衛民也隄¶
　　設而民仍被其災設之何用若苐掣流緩漲自保¶
　　上游搶險各工而鄰國為壑田廬渰没弗復顧惜¶
　　此豈國家建立石隄保障生靈本意耶為河臣者¶
　　固不當如此存心也天然壩當立石永禁開放以¶
　　杜絶妄見近者河臣等於開天然壩亦深以為非¶
<pb:KR2m0013_WYG_135-17a>¶
　　而請於三滚壩外增建石滾壩以資宣洩朕親臨¶
　　閲視謂增三為五即以過水一二尺言之向過三¶
　　尺者即為五尺向過六尺者增而至丈是與天然¶
　　壩名異實同人必有議其巧避開壩之名而隂襲¶
　　其用者是當為之限制上年滾壩過水三尺五寸¶
　　天然壩仍未開放應即以是為準俾五壩石面高¶
　　下維均以仁義禮智信為之次仁義禮三壩一如¶
　　其舊智信二壩則於石面之上加封浮土必仁義¶
<pb:KR2m0013_WYG_135-17b>¶
　　禮三壩已過水三尺五寸猶不足以減盛漲則啓¶
　　智壩之土仍不減乃次及於信斯為節宣有度較¶
　　之開天然壩之一徃莫禦者懸殊矣再高堰石隄¶
　　至南滾壩以南舊用土工石隄有首無尾形勢不¶
　　稱應自新建信壩北雁翅以北一律改建石工南¶
　　雁翅以南至蔣家牐水勢益平則石基甎甃如此¶
　　方首尾完固屹如金湯永為淮揚利賴至洪湖束¶
　　水藉以刷黄而上游宿虹鳳潁諸邑嵗被水患議¶
<pb:KR2m0013_WYG_135-18a>¶
　　者謂洪湖盛漲諸邑先被其災洩洪湖仍於上游¶
　　無補自朕觀之漲減則上游之漫溢者亦減此固¶
　　在封疆大吏於未被水時先事綢繆而司水土者¶
　　亦未可謂閭閻休戚非己職掌所在而專以束水¶
　　保隄為得計也河工宿弊不可枚舉而無益之費¶
　　尤多或明知無用而因循不廢或因以為利而妄¶
　　事興修即以朕廵視高堰一隄之内已不勝屈指¶
　　數然觀河臣管領河漕數千里民命所繫視督撫¶
<pb:KR2m0013_WYG_135-18b>¶
　　綏緝一二省者為難冒渉風雨守䕶隄防亦視督¶
　　撫坐辦案牘者為勞而督撫職在刑名錢榖事有¶
　　實據是非難掩河臣遵守章程可以福命茍安無¶
　　事則其任較易向來河臣不乏表表尸祝之輩而¶
　　糜帑養患有罪無功其識機宜得關鍵實著功效¶
　　者㡬人哉果使全不興工則置民瘼於不問河臣¶
　　㡬於虚設固無此政體如其糜脂膏以擲虚牝則¶
　　蠹弊之最巨者總之河不可不治而無循其虚名¶
<pb:KR2m0013_WYG_135-19a>¶
　　工不可不興而必歸於實用我¶
皇祖聖祖仁皇帝屢幸南河¶
躬親指示平成睿略萬世永賴朕何能仰企一二即經¶
　　臨視有所籌畫亦不敢自信為必不可易惟愛養¶
　　黎元揆理度務崇實敦本兢兢業業之衷可共白¶
　　耳將此詳悉宣諭中外臣民其庀材興工一切應¶
　　行事宜河臣會同督臣按例確估具題欽此¶
　　　一河員江南河道總督一人所屬河庫道一人¶
<pb:KR2m0013_WYG_135-19b>¶
　　　淮徐河道一人轄六㕔同知四人通判二人二¶
　　　十四汛州同州判各一人縣丞五人主簿十有¶
　　　二人廵檢七人(内大壩運河二/汛各廵檢二人)淮揚河道一人¶
　　　轄十一㕔同知五人通判六人三十八汛州同¶
　　　州判各三人縣丞十有四人主簿十人廵檢八¶
　　　人十四牐牐官十有一人(内一官/管四牐)河營叅將一¶
　　　人轄淮徐河營游擊一人守備九人千總八人¶
　　　把總十有三人淮揚河營游擊一人守備十有¶
<pb:KR2m0013_WYG_135-20a>¶
　　　一人千總九人把總十有七人葦蕩營叅將一¶
　　　人轄守備千總把總各四人○山東河南河道¶
　　　總督一人所屬山東運河道一人轄七㕔同知¶
　　　二人通判五人二十八汛州同州判各三人縣¶
　　　丞九人(内一丞/管二汛)主簿十有二人分理泉河州同¶
　　　二人府經歴三人縣丞六人廵檢一人四十八¶
　　　牐牐官三十一人(内一官管二牐者九/一官管三牐者四)兗沂曹¶
　　　兼管黄河道一人轄一㕔同知一人四汛縣丞¶
<pb:KR2m0013_WYG_135-20b>¶
　　　一人主簿二人廵檢一人河營守備一人千總¶
　　　五人把總二人管河衛守備二人千總二人河¶
　　　南開歸陳道一人轄四㕔同知通判各二人十¶
　　　二汛州判一人縣丞七人主簿四人彰衛懷道¶
　　　一人轄七㕔同知三人通判四人二十汛縣丞¶
　　　八人主簿十人廵檢二人河營守備二人協辦¶
　　　守備二人千總四人把總三人○直隸總督兼¶
　　　管河道總督一人所屬永定河道一人轄四㕔¶
<pb:KR2m0013_WYG_135-21a>¶
　　　同知三人通判一人十五汛州判三人縣丞主¶
　　　簿各五人吏目二人通永河道一人轄三㕔同¶
　　　知一人通判二人十三汛州同一人州判四人¶
　　　縣丞三人主簿五人天津河道一人轄四㕔同¶
　　　知通判各二人西汛縣丞三人東汛州判二人¶
　　　縣丞一人主簿五人廵檢一人清河道一人轄¶
　　　二㕔同知通判各一人分汛州判三人兼河務¶
　　　知縣三人縣丞七人主簿三人廵檢二人典史¶
<pb:KR2m0013_WYG_135-21b>¶
　　　一人大廣順河道一人轄三㕔同知三人分汛¶
　　　兼河務知縣十有五人縣丞四人典史二人河¶
　　　營守備一人千總八人把總十有四人垡船千¶
　　　把總各一人¶
　　　一河兵江南河兵九千一百四十五名内食戰¶
　　　糧者千八百二十九名葦蕩營樵採兵千四百¶
　　　十有九名内食馬戰糧者六十名歩戰糧者五¶
　　　十九名山東河兵六百名内食戰糧者百二十¶
<pb:KR2m0013_WYG_135-22a>¶
　　　名河南河兵千一百名内食戰糧者二百二十¶
　　　名直隸永定河河兵千二百名内食戰糧者百¶
　　　二十名石景山河兵三十名内食戰糧者三名¶
　　　北運河河兵六百名内食戰糧者六十名南運¶
　　　河河兵三百名内食戰糧者六十名子牙河河¶
　　　兵四十名均食守糧○順治十二年設江南河¶
　　　兵○康熙十七年議準江南鳳淮徐揚四府裁¶
　　　去淺澑等夫設兵五千八百六十名○十八年¶
<pb:KR2m0013_WYG_135-22b>¶
　　　覆準江南河營增兵五百餘名令各營弁督率¶
　　　防守濬築○三十七年設永定河河兵二千名¶
　　　○三十八年題準裁徐屬州縣額設嵗夫六千¶
　　　九百五十名改設河兵三千三十名○四十年¶
　　　覆準裁永定河河兵千二百名留八百名在工¶
　　　防䕶○五十九年題準裁徐屬河兵千二百三¶
　　　十名仍留千八百名以資防守○雍正二年題¶
　　　準撥江南河兵千名赴河南防守○三年議準¶
<pb:KR2m0013_WYG_135-23a>¶
　　　山東運河𦂳要照河南之例於江南額設河兵¶
　　　内選二百名安插險要地方其江南河兵闕即¶
　　　於濵河傭夫内選其熟練河務者頂補○又議¶
　　　準河南堡夫募精壯丁男補額擇其諳練工程¶
　　　者每年於江南河兵更換時準其㧞充河兵竢¶
　　　數滿五百名將江南河兵停其調撥○四年增¶
　　　永定河河兵四百名○五年¶
諭黄河下埽之人辦理工程不惜身命當照軍功例定¶
<pb:KR2m0013_WYG_135-23b>¶
　以恩䘏欽此遵¶
旨議定嗣後黄河下埽之官兵如在事遭險入坎幸生¶
　　　者照軍功保守在事有功例官加一級兵夫以¶
　　　一等軍功傷例給賞身故者官不論銜級大小¶
　　　照軍功陣亡例以見在職分準廕加贈給祭葬¶
　　　銀外委官弁以及兵丁夫役亦照軍功陣亡例¶
　　　分别給以祭葬銀如無親屬者照例委官致祭¶
　　　○十二年議準河兵於霜降後工務稍閒計兩¶
<pb:KR2m0013_WYG_135-24a>¶
　　　月日期照堡夫例每兵二名每月積土十五方¶
　　　貯於隄工備用造冊入於該管備弁交代項下¶
　　　如有闕少照堡夫積土之例分别叅處○乾隆¶
　　　元年¶
　諭江南河工額設二十河營兵丁九千一百四十五¶
　　名内戰糧百四十六名月給銀一兩五錢守糧八¶
　　千九百九十九名月給銀一兩專供力作修䕶工¶
　　程胼手胝足經嵗勤勞内有樁手一項更為𦂳要¶
<pb:KR2m0013_WYG_135-24b>¶
　　身冒危險勞苦尤多秪因額設戰糧無㡬各營樁¶
　　手大率照衆食糧一分勞異而餉同可為軫念著¶
　　將額設河兵九千一百四十五名改為戰二守八¶
　　設戰糧千八百二十九名守糧七千三百十有六¶
　　名俾勤勞較多之樁手均得領食戰糧以示加恩¶
　　優䘏之意此所改戰糧每名每月增銀五錢共增¶
　　銀萬九千餘兩著照例於外解河銀内一并動支¶
　　報銷欽此○又議準河南豫河懷河二營河兵千¶
<pb:KR2m0013_WYG_135-25a>¶
　　　一百名内原撥看守浚柳船兵三百四十名應¶
　　　徹囘各歸本汛修防其浚柳船別行募夫　又¶
　　　奏準嗣後嵗修搶修鑲填工程須用土方河兵¶
　　　擔運十分之四夫役擔運十分之六○又議準¶
　　　直隸運河額設淺夫六百三名有竒盡行裁去¶
　　　改設河兵六百名○二年¶
　諭河營内有樁手一項下埽籖樁履危蹈險較之力¶
　　作兵丁更為辛苦前江南二十河營兵丁改為戰¶
<pb:KR2m0013_WYG_135-25b>¶
　　二守八俾樁手均食戰餉以賞勤勞而河南山東¶
　　尚循舊制所當照江南之例一體加恩者著將河¶
　　東二省河兵亦改為戰二守八使用力較多之樁¶
　　手得食戰糧以示朕慎重河防優䘏戎行之至意¶
　　　欽此○九年覆準山東運捕泇三㕔河夫改設¶
　　　河兵四百名分隸濟寧衛東平所東昌衛各千¶
　　　總管轄官兵俸餉照黄河官兵之例自乾隆九¶
　　　年始於本省司庫田賦銀内動支¶
<pb:KR2m0013_WYG_135-26a>¶
　　　一夫役江南堡夫二千三百有八名每名月給¶
　　　銀五錢牐夫三百八十名内一百八十名每名¶
　　　嵗給銀十兩六錢二分餘每名月給銀六錢山¶
　　　東堡夫二百三十七名月給銀同江南黄河徭¶
　　　夫千三百有八名運河徭夫七十五名半均每¶
　　　名月給銀一兩牐夫千三百三十六名每名月¶
　　　給銀一兩二錢淺夫千一百五十三名半壩夫¶
　　　九十八名軍夫五十八名半橋夫五十二名渡¶
<pb:KR2m0013_WYG_135-26b>¶
　　　夫二名均每名月給銀一兩泉夫七百八十四¶
　　　名每名嵗給銀十兩運河大濬額募夫六千二¶
　　　十四名半小濬千二百五十五名均日給銀五¶
　　　分河南堡夫千三百九十六名月給銀同山東¶
　　　柳船長夫二十六名每名嵗給銀八兩埽工長¶
　　　夫三十名樁埽夫四十名均每名月給銀一兩¶
　　　直隸三角淀衩夫二百四十名子牙河津軍㕔¶
　　　垡船衩夫各三百名西淀垡船衩夫二百四十¶
<pb:KR2m0013_WYG_135-27a>¶
　　　名均每名月給銀五錢北運河衩夫一百八十¶
　　　名淺夫三百名均每名月給銀一兩三錢水手¶
　　　四十八名牐夫六十四名漳河防夫十有二名¶
　　　均每名月給銀一兩○順治十二年定令河臣¶
　　　嚴察河工官吏扣折夫食以蘇民困○康熙十¶
　　　二年議準停止河南僉𣲖河夫如遇嵗修動河¶
　　　道錢糧召募每夫一名月給銀二兩○十三年¶
　　　覆準江南河夫亦停僉派如河南之例動河道¶
<pb:KR2m0013_WYG_135-27b>¶
　　　錢糧召募○十五年覆準夏鎮分司所設淺澑¶
　　　夫南旺分司所設泉夫盡行裁去北河分司所¶
　　　設額夫裁半餘皆照額留用○十六年題準河¶
　　　南募夫每名每月給銀一兩二錢照江南例按¶
　　　日散給○二十年題準裁通州及武清香河寶¶
　　　坻永清東安諸縣淺夫其額設夫役銀歸通惠¶
　　　河分司召募挑濬○二十三年¶
諭隄工夫役風雨晝夜露宿草棲勞苦倍常所領工食¶
<pb:KR2m0013_WYG_135-28a>¶
　無㡬恐有不肖官吏從中侵蝕必使人沾實惠不可¶
　不加意軫䘏欽此○三十七年設直隸河工淺夫¶
　　　四十年議準河工夫役工成之日内有民夫各¶
　　　給印票該地方官察驗免其雜項差徭○四十¶
　　　六年議準設順天所屬會清河以下七牐牐夫¶
　　　一百十有二名○雍正元年¶
諭山東運道淺阻舊例分撥民夫濬淺濟運山東連年¶
　薄收百姓未必堪此重役不若竟動正項錢糧召募¶
<pb:KR2m0013_WYG_135-28b>¶
　於興役之中即寓振濟之意欽此○四年議準直隸¶
　　　河工設衩夫千二百六十名分隸於各㕔汛○¶
　　　又議準山東濟運諸泉各州縣均有額設泉夫¶
　　　少則不敷多則糜帑應酌量增減所有役食銀¶
　　　於幫貼項内給發○五年覆準徐塘口以下勝¶
　　　陽山等處新建三牐每牐各設牐夫三十名○¶
　　　又議準豫省河工社夫名色永行禁止○又題¶
　　　準東省黄河㕔所屬州縣額設徭夫千三百名¶
<pb:KR2m0013_WYG_135-29a>¶
　　　每年十一月十二月正月空工應扣除役食外¶
　　　每名嵗給銀九兩各州縣豫造名册解送該㕔¶
　　　㸃驗分汛供役遇有險要即調集搶䕶○七年¶
　　　議準東省運河額設淺澑橋牐等夫除嵗給役¶
　　　食銀外每嵗各量給器具銀八錢各州縣額編¶
　　　役食銀三萬二千二百四十兩有竒其不敷銀¶
　　　於幫貼項下取給遇閏加增至大小濬募夫日¶
　　　給工銀六分每人給器具銀二錢○八年覆準¶
<pb:KR2m0013_WYG_135-29b>¶
　　　豫省堡房五百十有二座如遇州縣官升遷事¶
　　　故令其造入工程錢糧交代册内如有破損照¶
　　　不修礮臺烽墩例議處○又議準豫省河工增¶
　　　設堡夫三百四十名○九年議準江南黄運兩¶
　　　河隄岸每二里蓋堡房一座設夫二名共建堡¶
　　　房千一百五十四座設堡夫二千三百八名歸¶
　　　該管官弁管束住宿堡内常川廵守每日責令¶
　　　擔積土牛以資修補隄工之用○十一年議準¶
<pb:KR2m0013_WYG_135-30a>¶
　　　直隸運河嵗需疏濬應設淺夫六百三名半○¶
　　　十二年議準黄河一堡二夫寒暑兩月免其積¶
　　　土每月積土十五方運河一堡二夫糧船往返¶
　　　修補犁溝橛眼每月積土十二方該管汛官各¶
　　　將堡夫所積舊土報明備案以雍正十二年正¶
　　　月為始每名每月如數擔積造於新土冊内彚¶
　　　報並入交盤以專責成○十三年議準東省有¶
　　　泉之十七州縣泉夫七百八十四名自雍正十¶
<pb:KR2m0013_WYG_135-30b>¶
　　　三年為始每名嵗給銀十兩在各州縣地畝銀¶
　　　内照河夫幫貼之例攤入大糧減正加耗分徵¶
　　　支給嵗以春夏秋三季在本境浚泉栽柳冬季¶
　　　調赴運河一例均令濬淺○乾隆元年¶
　諭河南武陟縣木欒店沁河隄工關繋居民廬舎每¶
　　年定為民夫修築以防水患里民按畝攤錢計二¶
　　千四百餘緡頗為地方之累若設立長夫三十名¶
　　嵗支工食三百六十兩即可省民間二千餘金著¶
<pb:KR2m0013_WYG_135-31a>¶
　　河南總督照此辦理其長夫工食即動豫省存公¶
　　銀不得私毫累民永著為例倘胥吏土豪仍借名¶
　　科斂從重治罪欽此○又議準豫省浚栁船六十¶
　　　二向撥河兵看守今河兵既各歸本汛廵守應¶
　　　募長夫六十二名每名嵗給銀八兩運料之時¶
　　　加募水手浚船三名栁船五名每名日給銀五¶
　　　分○二年覆準河南孟縣小金隄設樁埽夫四¶
　　　十名每名嵗給銀十二兩遇閏加增一兩○三¶
<pb:KR2m0013_WYG_135-31b>¶
　　　年覆準東省疏濬運河除器具銀外每夫日給¶
　　　工銀五分以為定額○又奏準東省滕汛彭口¶
　　　大濬募夫三百名小濬百名均屬不敷應於嶧¶
　　　汛募夫大濬四百名小濬二百名内各減去百¶
　　　名歸於滕汛募用○又覆準江南新建之正二¶
　　　牐仍名通濟正三牐仍名福興龍王牐仍名清¶
　　　江其淤閉之廣濟牐别築草壩原設牐夫三十¶
　　　六名以三十名隸通濟牐清江牐原設牐夫三¶
<pb:KR2m0013_WYG_135-32a>¶
　　　十三名應減去三名福興牐應設牐夫三十名¶
　　　即將廣濟清江二牐所減牐夫九名撥用外再¶
　　　召募二十一名以符額數○五年覆準黄運湖¶
　　　河隄工額設堡夫所積土牛改築子堰每夫二¶
　　　十名内選撥六名潑水夯硪免其積土○六年¶
　　　奏準裁豫省浚船長夫四十名○十年議準東¶
　　　省距河窵逺之泉夫協濬運河皆非素諳每名¶
　　　額支工食銀十兩嗣後扣除六兩嵗於霜降前¶
<pb:KR2m0013_WYG_135-32b>¶
　　　照數於司庫内撥解河庫轉發沿河州縣代為¶
　　　召募如有餘剩仍令節存道庫以為大小濬通¶
　　　融辦理之用餘銀四兩仍照舊例按名支給止¶
　　　令在本境疏泉栽栁計沿河泉夫滕縣四十名¶
　　　嶧縣二十名魚臺縣二十名濟寧州九名汶上¶
　　　縣四十三名東平州七十八名内除八名撥防¶
　　　戴村壩例不濬河共泉夫二百二名均繋沿河¶
　　　近便仍令照舊協濬毋容扣銀别募其距河窵¶
<pb:KR2m0013_WYG_135-33a>¶
　　　逺之泰安縣泉夫一百二十一名平隂縣泉夫¶
　　　十名令汶上縣代募萊蕪縣泉夫九十名肥城¶
　　　縣泉夫三十五名令東平州代募新泰縣泉夫¶
　　　七十五名令東阿縣代募寧陽縣泉夫六十一¶
　　　名令嘉祥縣代募泗水縣泉夫六十名曲阜縣¶
　　　泉夫四十名鄒縣泉夫三十名滋陽縣泉夫三¶
　　　十六名䝉隂縣泉夫十有六名均令濟寧州代¶
　　　募○十一年議準直隸運河向設淺夫六百三¶
<pb:KR2m0013_WYG_135-33b>¶
　　　名半嗣於改設河兵案内全行裁去但每嵗運¶
　　　河揠淺究非河兵所素習除零數不計外應酌¶
　　　復舊額之半設淺夫三百名每名月給銀一兩¶
　　　二錢照北運河衩夫之例動支紅撥銀給發報¶
　　　部覈銷¶
　¶
　¶
欽定大清會典則例卷一百三十一¶
