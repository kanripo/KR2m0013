# -*- mode: mandoku-view; -*-
#+TITLE: 欽定大清會典則例
#+DATE: 2015-08-24 22:50:05.248188
#+PROPERTY: ID KR2m0013
#+PROPERTY: BASEEDITION WYG    
#+PROPERTY: JUAN 卷三十四
<pb:KR2m0013_WYG_037-1a>¶
欽定四庫全書¶
欽定大清會典則例卷三十四¶
　　　户部¶
　　　　田賦一¶
　　　一上三旗¶
　　皇莊園圃(詳見内/務府)¶
　　　一宗室莊田鑲黄旗宗室整莊四所半莊一所¶
　　　園一所共地三十六頃六十畝坐落大興通武¶
<pb:KR2m0013_WYG_037-1b>¶
　　　清平谷河間各州縣○正黄旗宗室整莊五所¶
　　　半莊十二所莊四所園三所共地百有六頃五¶
　　　十六畝坐落涿易二州大興宛平三河寳坻順¶
　　　義房山保定雄任邱各縣○正白旗宗室整莊¶
　　　四所莊一所園二所共地三十六頃坐落順天¶
　　　府及通州香河寳坻房山各縣沙河所等處○¶
　　　正紅旗宗室整莊百四十五所半莊三所整園¶
　　　五十所半園十所園四所共地千二百四十四¶
<pb:KR2m0013_WYG_037-2a>¶
　　　頃十有六畝零坐落昌平涿遼陽州及宛平文¶
　　　安保定定興淶水海城蓋平各縣○鑲白旗宗¶
　　　室整莊百七十六所半荘五所莊八所整園八¶
　　　所園二十所果地靛地網户獵户等地七十六¶
　　　處共地千七百十有七頃十有四畝零坐落通¶
　　　昌平霸薊遵化灤易滄遼陽等州大興宛平良¶
　　　鄉固安永清東安香河三河武清寳坻宻雲懐¶
　　　柔房山玉田平谷豐潤遷安臨榆樂亭保定河¶
<pb:KR2m0013_WYG_037-2b>¶
　　　間任邱保安海城蓋平鐵嶺各縣○鑲紅旗宗¶
　　　室整莊二百九十八所半莊二十三所莊五所¶
　　　整園一百十有一所半園二所共地二千六百¶
　　　三十頃一畝坐落通涿昌平霸灤滄延慶等州¶
　　　大興宛平永清香河寳坻房山新城河間肅寜¶
　　　各縣及張家口外等處○正藍旗宗室整莊五¶
　　　百四十四所半莊百五十一所莊二十二所整¶
　　　園百有三所半園十有九所園七十三所果園¶
<pb:KR2m0013_WYG_037-3a>¶
　　　菜園牧地五處共地五千三百十有三頃二十¶
　　　四畝零坐落通涿昌平霸薊遵化灤易遼陽錦¶
　　　寜逺等州大興宛平良鄉永清東安香河武清¶
　　　順義懐柔房山保定玉田平谷豐潤盧龍昌黎¶
　　　樂亭新城青無極保安承德開原廣寜開平各¶
　　　縣及冷口外等處○鑲藍旗宗室整莊二百三¶
　　　十一所半莊六十三所莊九所整園百有二所¶
　　　半園二所園三所共地二千二百五十四頃七¶
<pb:KR2m0013_WYG_037-3b>¶
　　　十四畝零坐落昌平灤安遼陽錦等州大興宛¶
　　　平固安永清東安懐柔蠡髙陽海城蓋平開平¶
　　　各縣○順治元年¶
諭户部我朝定都燕京期於久逺凡近京各州縣無主¶
　荒田及前明皇親駙馬公侯伯内監歿於寇亂者無¶
　主莊田甚多爾部清釐如本主尚存及有子弟存者¶
　量口給與其餘盡分給東來諸王勲臣兵丁人等蓋¶
　非利其土地良以東來諸王勲臣兵丁人等無處安¶
<pb:KR2m0013_WYG_037-4a>¶
　置故不得已而取之可令各府州縣鄉村滿漢分居¶
　各理疆界以杜異日爭端今年從東先來諸王各官¶
　兵丁及見來在京各部院官著先撥給田園其後至¶
　者再酌量撥給欽此○又定諸王貝勒貝子公等凖¶
　　　於錦州各設莊一所蓋州各設莊一所其額外¶
　　　各莊均令退出○二年題凖給諸王貝勒貝子¶
　　　公等大莊毎所地四百二十畝至七百二十畝¶
　　　不等半莊毎所地二百四十畝至三百六十畝¶
<pb:KR2m0013_WYG_037-4b>¶
　　　不等園毎所地六十畝至百二十畝不等○又¶
　　　題凖分給園地内務府總管四十八畝親王府¶
　　　管領三十六畝郡王以下府管領三十畝各官¶
　　　執事人員皆給地有差○又題凖王以下各官¶
　　　所屬壯丁計口給地三十六畝停支口糧○五¶
　　　年題凖親王給園十所郡王七所毎所地百八¶
　　　十畝○六年題凖襲封王貝勒貝子公等祖父¶
　　　所遺園地除撥給應得之數外餘地不必徹出¶
<pb:KR2m0013_WYG_037-5a>¶
　　　仍留本家○又題凖凡加封王貝勒貝子公等¶
　　　各照本爵撥給園地○七年題凖給公主園地¶
　　　三百六十畝郡主百八十畝縣主郡君縣君各¶
　　　百五十畝○又題凖撥給親王園八所郡王五¶
　　　所貝勒四所貝子三所公二所每所地百八十¶
　　　畝嗣後凡初封王貝勒貝子公等皆照此例撥¶
　　　給鎮國將軍園地二百四十畝輔國将軍百八¶
　　　十畝奉國将軍百二十畝奉恩将軍六十畝¶
<pb:KR2m0013_WYG_037-5b>¶
　　　一¶
　　畿輔官兵莊田鑲黄旗滿洲初次給地萬一千六¶
　　　百三十一頃六十畝二次給地二千五百三十¶
　　　八頃九十畝三次給地千三百十有三頃十畝¶
　　　䝉古初次給地千七百九十四頃三十畝二次¶
　　　給地千七百頃有十畝三次給地四百十有三¶
　　　頃七十畝漢軍初次給地二千頃有四十畝二¶
　　　次給地千一百八十八頃三十畝三次給地一¶
<pb:KR2m0013_WYG_037-6a>¶
　　　千五十三頃共壯丁地二萬三千六百三十三¶
　　　頃四十畝坐落通涿昌平霸薊遵化灤安易等¶
　　　州大興宛平良鄉固安永清東安香河三河武¶
　　　清寳坻順義宻雲懐柔房山文安大成保定玉¶
　　　田平谷豐潤盧龍遷安昌黎樂亭清苑滿城安¶
　　　肅定興新城唐容城完蠡雄髙陽新安淶水河¶
　　　間肅寜任邱交河青南皮獲鹿赤城宣化各縣¶
　　　永寜衛良牧署采育里開平沙河驛德州古北¶
<pb:KR2m0013_WYG_037-6b>¶
　　　口冷口張家口喜峯口羅文峪獨石口石匣等¶
　　　處○正黄旗滿洲初次給地四千四百六頃四¶
　　　十畝二次給地九千一百七十四頃九十畝三¶
　　　次給地千八百七十三頃八十畝䝉古初次給¶
　　　地七百五十六頃九十畝二次給地千一百二¶
　　　十七頃十畝三次給地千八百八十四頃六十¶
　　　畝漢軍初次給地千二百七十四頃二十五畝¶
　　　二次給地千八百七十八頃七十五畝三次給¶
<pb:KR2m0013_WYG_037-7a>¶
　　　地千一百六十七頃十有五畝共壯丁地二萬¶
　　　三千五百四十三頃八十五畝坐落通涿昌平¶
　　　霸薊遵化灤安易滄等州大興宛平良鄉固安¶
　　　永清東安香河三河武清寳坻順義宻雲懐柔¶
　　　房山文安保定玉田平谷豐潤盧龍遷安樂亭¶
　　　清苑滿城安肅定興新城唐望都容城完蠡雄¶
　　　髙陽新安淶水河間肅寜任邱交河青南皮獲¶
　　　鹿開平赤城宣化各縣古北口冷口張家口獨¶
<pb:KR2m0013_WYG_037-7b>¶
　　　石口石匣等處○正白旗滿洲初次給地五千¶
　　　七百二十七頃三十畝二次給地三千三百二¶
　　　十六頃七十畝三次給地四千三百三十四頃¶
　　　十畝䝉古初次給地千二百九十三頃七十五¶
　　　畝二次給地千二百四十七頃五十五畝三次¶
　　　給地千九十四頃五十八畝漢軍初次給地八¶
　　　百六十七頃六十畝二次給地千四百六十五¶
　　　頃二十畝三次給地千四百三十九頃七十畝¶
<pb:KR2m0013_WYG_037-8a>¶
　　　共壯丁地二萬七百九十六頃四十八畝坐落¶
　　　通涿昌平霸薊遵化灤安易滄等州大興宛平¶
　　　良鄉固安永清東安香河三河武清寳坻順義¶
　　　密雲懐柔房山文安保定玉田平谷豐潤盧龍¶
　　　遷安撫寜昌黎樂亭安肅定興新城容城完雄¶
　　　髙陽淶水河間肅寜任邱交河青南皮宣化各¶
　　　縣羅文峪張家口獨石口古北口等處○正紅¶
　　　旗滿洲初次給地二千一百二十九頃八十八¶
<pb:KR2m0013_WYG_037-8b>¶
　　　畝二次給地五千三百十頃八十四畝零三次¶
　　　給地二千一百二十頃七十畝蒙古初次給地¶
　　　二百三十五頃六十八畝零二次給地七百六¶
　　　十五頃六十畝三次給地五百五十五頃三十¶
　　　畝漢軍初次給地二百七十八頃十畝二次給¶
　　　地六百四十頃八十畝三次給地三百七十頃¶
　　　二十畝共壯丁地萬二千四百七頃十畝坐落¶
　　　通霸昌平灤等州宛平良鄉固安永清東安武¶
<pb:KR2m0013_WYG_037-9a>¶
　　　清寳坻順義密雲房山文安保定樂亭清苑安¶
　　　肅定興蠡雄任邱各縣河西務等處○鑲白旗¶
　　　滿洲初次給地六千二百六十八頃五十畝二¶
　　　次給地二千六百七十四頃二十畝三次給地¶
　　　二千二百九十頃二十畝䝉古初次給地千十¶
　　　有四頃三十畝二次給地千八百六十一頃九¶
　　　十畝三次給地九百五十六頃十畝漢軍初次¶
　　　給地六百有九頃二次給地三百有三頃三十¶
<pb:KR2m0013_WYG_037-9b>¶
　　　畝三次給地四百六十六頃八十畝共壯丁地¶
　　　萬五千四百四十四頃三十畝坐落通涿昌平¶
　　　霸薊遵化灤易滄延慶等州大興宛平良鄉固¶
　　　安永清東安香河三河武清寳坻順義密雲懐¶
　　　柔房山文安大城保定玉田平谷豐潤盧龍遷¶
　　　安樂亭滿城安肅定興新城容城雄新安淶水¶
　　　河間肅寜任邱交河青靜海南皮赤城各縣良¶
　　　牧署開平沙河驛張家口喜峯口冷口羅文峪¶
<pb:KR2m0013_WYG_037-10a>¶
　　　等處○鑲紅旗滿洲初次給地千一百頃七十¶
　　　畝二次給地五千七百八十七頃十有五畝三¶
　　　次給地二千六百十有二頃二十五畝䝉古初¶
　　　次給地三十五頃四十畝二次給地千三百四¶
　　　十五頃五十畝三次給地六百四十三頃二十¶
　　　畝漢軍初次給地三百七頃八十畝二次給地¶
　　　六百三十頃三次給地五百九十三頃七十畝¶
　　　共壯丁地萬三千五十五頃七十畝坐落通涿¶
<pb:KR2m0013_WYG_037-10b>¶
　　　昌平霸灤滄延慶等州宛平良鄉固安永清東¶
　　　安香河三河武清寳坻順義房山大城保定豐¶
　　　潤盧龍遷安樂亭清苑安肅定興新城唐望都¶
　　　完蠡雄淶水河間肅寜任邱天津各縣河西務¶
　　　等處○正藍旗滿洲初次給地六千一百九十¶
　　　八頃七十五畝二次給地三千九百九十二頃¶
　　　七十畝三次給地二千二百七十九頃四十畝¶
　　　䝉古初次給地千二百三頃二次給地七百二¶
<pb:KR2m0013_WYG_037-11a>¶
　　　十三頃九十畝三次給地七百十有一頃六十¶
　　　畝漢軍初次給地八百八十三頃九十五畝二¶
　　　次給地七百三十二頃九十畝三次給地四百¶
　　　十頃四十畝共壮丁地萬七千一百三十六頃¶
　　　六十畝坐落通涿昌平霸薊遵化灤易延慶等¶
　　　州大興宛平良鄉固安永清東安香河三河武¶
　　　清寳坻順義宻雲懐柔房山保定玉田平谷豐¶
　　　潤遷安昌黎清苑滿城安肅定興唐容城雄髙¶
<pb:KR2m0013_WYG_037-11b>¶
　　　陽新安任邱青南皮各縣良牧署等處○鑲藍¶
　　　旗滿洲初次給地六千五百有二頃八十畝二¶
　　　次給地二千三百四十頃九十畝三次給地千¶
　　　四百六十頃四十畝䝉古初次給地千五百四¶
　　　十八頃三十畝二次給地二百四十頃七十八¶
　　　畝三次給地三百二十二頃二十畝漢軍初次¶
　　　給地七百五十八頃七十畝二次給地四百八¶
　　　十三頃六十畝三次給地四百五十三頃六十¶
<pb:KR2m0013_WYG_037-12a>¶
　　　畝共壯丁地萬四千一百十有一頃二十八畝¶
　　　坐落昌平涿安易等州大興宛平永清東安香¶
　　　河三河武清密雲房山盧龍樂亭定興蠡髙陽¶
　　　淶水河間任邱獲鹿各縣河西務獨石口張家¶
　　　口等處○順治元年定民間無主田房撥給八¶
　　　旗壯丁○又奏凖清釐無主之地安置旗下莊¶
　　　頭如内有有主之地犬牙相錯勢必旗民雜處¶
　　　爭端易生應按州縣大小定撥地之多寡務使¶
<pb:KR2m0013_WYG_037-12b>¶
　　　旗人聚處一方阡陌廬舍耕作牧放互相友助¶
　　　而後以清出無主之地與有主之地互換令旗¶
　　　民我疆我理界限分明經理各别○二年¶
諭户部民間田房有為旗人圏占改換他出者視其田¶
　産美惡速行補給務使均平倘瞻顧徇庇不從公速¶
　撥從重處分欽此○又題凖民間墳墓有在旗人地¶
　　　内者許其子孫隨時祭掃○三年題凖副都統¶
　　　以上官各給園地百八十畝地六十畝○四年¶
<pb:KR2m0013_WYG_037-13a>¶
　　　題凖叅領以下官各給二名壯丁地每壯丁三¶
　　　十畝○又定撥給地畝以見在為凖嗣後雖增¶
　　　丁不加減丁不退各官雖升遷不加已故降革¶
　　　不退○又奏凖上年八旗圏地内薄地甚多以¶
　　　致収成無望況今年東來旗人又無地耕種若¶
　　　将逺處府州縣屯衛故明勲戚等田撥給又恐¶
　　　無力者艱於運送應於近京府州縣内撥換去¶
　　　年薄地並給今年東來旗人其被圏之地於未¶
<pb:KR2m0013_WYG_037-13b>¶
　　　被圏州縣屯衛内撥還仍照遷移逺近豁免賦¶
　　　稅四百里者凖免二年三百里者凖免一年以¶
　　　後無復再動民地庶旗民兩便○又題凖撥給¶
　　　兵丁地畝有告稱不能耕種者不凖○又題凖¶
　　　圏撥地内如有集場仍留給民間以資貿易○¶
　　　又定嗣後民間田屋永停圏撥○五年題凖¶
　　南苑海户每户給地十八畝○又題凖各官帶來¶
　　　壯丁給地不敷毎佐領下再給十名壯丁地○¶
<pb:KR2m0013_WYG_037-14a>¶
　　　六年題凖各官致仕者督撫布按總兵給園地¶
　　　三十六畝道員副將叅將給園地二十四畝府¶
　　　州縣逰守等官給園地十八畝○又題凖公侯¶
　　　伯各給園地三百畝子二百四十畝男百八十¶
　　　畝都統尚書輕車都尉百二十畝副都統侍郎¶
　　　騎都尉六十畝一等侍衛䕶衛叅領四十二畝¶
　　　二等侍衛䕶衛三十畝三等侍衛䕶衛雲騎尉¶
　　　二十四畝○又題凖新來壯丁毎名給地三十¶
<pb:KR2m0013_WYG_037-14b>¶
　　　畝○七年題凖八旗舊壯丁毎名徹出地六畝¶
　　　撥給新壯丁○十年題凖直屬民間房地有被¶
　　　圏一半者不必撥補全圏者以未被圏之房地¶
　　　均攤補給本州縣房地或不足以鄰近州縣存¶
　　　剰房地酌量撥給○又題凖嗣後圏占民間房¶
　　　地永行停止○十五年題凖舊例勲戚莊屯租¶
　　　榖在部報収嗣後令於各本主報納多寡聽其¶
　　　自便○康熈元年議凖遣官發帑修築近京八¶
<pb:KR2m0013_WYG_037-15a>¶
　　　旗䕶莊隄岸○二年題凖新來佐領給地三十¶
　　　畝領催給地十八畝○又題凖守衛¶
孝陵内大臣給園地九十畝○三年題凖守衛¶
孝陵總管給地七十二畝翼領各給地六十畝防禦各¶
　　　給地三十六畝郎中給地三十六畝員外郎尚¶
　　　茶尚膳讀祝官贊禮郎並内監等各給地三十¶
　　　畝筆帖式内務府執事人各給地二十四畝驍¶
　　　騎禮工二部執事人毎名各給地六畝(嗣後守/衛各)¶
<pb:KR2m0013_WYG_037-15b>¶
　　　(主事陵官兵奉祀執事官員皆按例撥給地畝/    副内管領與員外郎同驍騎校與筆帖式)¶
　　　(同/)○六年題凖八旗地有坍塌成河者凖與換¶
　　　給其出鹻及被淹地不凖換給○八年¶
諭朕撫育羣生滿漢軍民原無異視比年以來復將民¶
　間房地圏給旗下致民生失業深為可憫嗣後永行¶
　停止其今年所圏房地悉令給還民間爾部速行曉¶
　諭至旗人無地亦難資生應否以古北等口邊外空¶
　地撥給耕種其令貝勒大臣確議以聞欽此遵¶
<pb:KR2m0013_WYG_037-16a>¶
㫖議凖圏撥民間田房屢行停止邇來有因旗下退出¶
　　　荒地復行圏補者有游牧等處投來人丁復行¶
　　　圏撥者有因圏補時復圏接壤民地者百姓失¶
　　　業堪憐今張家口殺虎口喜峯口古北口獨石¶
　　　口山海闗外各有曠土如宗室官員及兵丁有¶
　　　願将壯丁地畝退出取口外閒地耕種者該都¶
　　　統給印文咨送按丁撥給○九年議凖喜峯口¶
　　　獨石口外並無閒土正紅旗亦無赴邊領地之¶
<pb:KR2m0013_WYG_037-16b>¶
　　　人不必撥給外應將古北口外地撥給鑲黄正¶
　　　黄二旗羅文峪外地撥給正白旗冷口外地撥¶
　　　給鑲白正藍二旗張家口外地撥給鑲紅鑲藍¶
　　　二旗○又題凖官兵地畝不許越旗交易兵丁¶
　　　本身種地不許全賣○又題凖官員撥補地畝¶
　　　不遵部文擅撥給别項地畝者罰俸一年○十¶
　　　五年覆凖官員不對閲部冊支給口糧地畝者¶
　　　罰俸兩月筆帖式等罰俸一月其校對冊籍乃¶
<pb:KR2m0013_WYG_037-17a>¶
　　　司官職掌堂官不必議處○二十年題凖新滿¶
　　　洲來京歸旗者停給園地○二十四年議凖直¶
　　　𨽻州縣百姓墾荒田地停其圏撥如有各處壯¶
　　　丁及新滿洲將上三旗¶
　　皇莊並内務府及八旗禮部光禄寺丈量所餘地¶
　　　畝撥給竢此項地畝撥完時别行請¶
　㫖○又議凖撥給地畝不論多少停遣筆帖式均差¶
　　　司官撥給如不照旗員退出之地取撥将别項¶
<pb:KR2m0013_WYG_037-17b>¶
　　　地畝撥給者降三級隨旗行走○四十五年議¶
　　　凖撥給地畝自康熈十三年後均繫将八旗退¶
　　　出地方官収存地畝撥給至今遵行但春間二¶
　　　三月内已經耕種應停撥給竢九月間秋成後¶
　　　始行撥地其撥給地畝移咨内務府奉宸苑轉¶
　　　付八旗司並行直撫大宛二縣知照至旗人已¶
　　　給之地畝不凖更換其初次應行給地之新滿¶
　　　洲於八旗餘地内丈給○五十一年議凖安設¶
<pb:KR2m0013_WYG_037-18a>¶
　　　莊屯應給屯長地畝並換給地畝均竢内務府¶
　　　具題移咨到部行令該撫覈明之日與内務府¶
　　　委官公同換給○五十二年覆凖容城縣丈出¶
　　　餘地十有一頃七十二畝零原繫旗退地畝仍¶
　　　交與莊頭耕種毎畝納銀三分草一束○五十¶
　　　三年覆凖撥補莊頭地畝在各該旗退出輸租¶
　　　地内均匀撥給不得指圏民地○五十四年覆¶
　　　凖莊頭拖欠租銀並各處官徴官觧租銀照正¶
<pb:KR2m0013_WYG_037-18b>¶
　　　雜錢糧定為一年催觧如逾限不完將承追官¶
　　　照例題叅○雍正三年覆凖駐防外省旗人交¶
　　　出地畝並内務府所交丈出餘地應徴銀錢糧¶
　　　米别立一案奏報考成毎年按數徴完銀錢觧¶
　　　部糧米存貯各州縣備用仍於年終将銀錢糧¶
　　　米數目由部造冊具題如有未完照未完錢糧¶
　　　分數例題叅議處○六年題凖直屬地方旗民¶
　　　雜處時有互爭田土之事應行文内務府宗人¶
<pb:KR2m0013_WYG_037-19a>¶
　　　府及八旗都統将旗莊圏賞投充各項地畝暨¶
　　皇莊地畝覈明坐落四至其餘某旗某王公官兵¶
　　　有地若干坐落某縣村莊四至某處造具清冊¶
　　　二本一送户部存案一送直督照式造冊鈐印¶
　　　發各州縣収貯如有旗民互爭田土即據冊察¶
　　　勘審結此内帯地投充人户有隠漏地畝一并¶
　　　徹底清釐至此項案卷毎年不免移換令兩翼¶
　　　監督於嵗終將稅過旗地若干造冊報部咨行¶
<pb:KR2m0013_WYG_037-19b>¶
　　　各屬存案○七年¶
諭八旗地畝原繫旗人産業不凖典賣與民向有定例¶
　今竟有典賣與民者但相沿已久著從寛免其私相¶
　授受之罪各旗務將典賣與民之地一一清出奏請¶
　動支内庫銀照原價贖出留在各該旗給限一年令¶
　原業主取贖如逾限不贖不論本旗及别旗人均凖¶
　其照原價承買欽此○十二年題凖八旗地畝坐落¶
　　　直屬州縣為數浩繁片叚錯落非逐細勘丈無¶
<pb:KR2m0013_WYG_037-20a>¶
　　　由知其確數而該佐領下領催人等貪圖私取¶
　　　租銀句連地户將餘出地畝及絶户地畝隠匿¶
　　　不報亦有佃户因無業主取租乗機隠漏認為¶
　　　已業者更有隠匿年久竟認為墾荒首報納糧¶
　　　者此非經管人員不能悉其界址底裏令八旗¶
　　　都統各委叅領一人於農隙之時㑹同州縣清¶
　　　丈將所有餘地及絶户地畝按照肥瘠酌定租¶
　　　數交地方官徴租觧交藩庫彚行觧部倘有恃¶
<pb:KR2m0013_WYG_037-20b>¶
　　　強阻撓勘丈者令理事同知㑹同該地方官審¶
　　　理嗣後凡有報出絶户之地一面報部一面委¶
　　　官勘明交地方官徴租○十三年奏凖園頭牲¶
　　　丁壯丁人等所有賞給當差飬家房地本不應¶
　　　違例典賣苐彼此授受相沿已久倘不勘明徹¶
　　　囘在園頭人等固當差乏資若概行徹囘又恐¶
　　　鄉愚失業令逐細詳勘如紅冊内開載之房地¶
　　　並餘地本屬官物此不論紅契白契或典或賣¶
<pb:KR2m0013_WYG_037-21a>¶
　　　或指産借銀以租抵利等項均繫應行徹囘者¶
　　　如紅冊内不載之房地並餘地本為私業此繫¶
　　　不應強徹者如用紅契典賣在冊房地繫經官¶
　　　授受之項無論何年交易並已入民糧未入民¶
　　　糧此在應徹之内應追給全價應免治罪者如¶
　　　用白契典賣在冊房地繫私相授受之項其在¶
　　　康熈三十九年清徹以前交易者民人納糧當¶
　　　差既久此在應徹之内應追給半價亦應免治¶
<pb:KR2m0013_WYG_037-21b>¶
　　　罪者其在康熈三十九年清徹以後交易者無¶
　　　論已入民糧未入民糧此在應徹之内不應追¶
　　　價且與受之人均應治罪者如園頭牲丁人等¶
　　　將在冊房地藉親友出名典賣與人此不論紅¶
　　　契白契皆在應徹之内既應追給全價仍應治¶
　　　藉名之典賣人罪者如將冊外典賣之房地揑¶
　　　報為紅冊内之房地希圖䝉溷徹囘此在不應¶
　　　徹之内仍應治詐冒之罪者如將私置旗産典¶
<pb:KR2m0013_WYG_037-22a>¶
　　　賣與人此繫在不應徹之内應聽取贖者以上¶
　　　典賣房地有冊内冊外應徹不應徹之分有典¶
　　　契賣契紅契白契之别徹時又有應追價不應¶
　　　追價應治罪不應治罪之殊應遣京堂官内務¶
　　　府總管各一人率賢能司官各二人再令直督¶
　　　委道員一人㑹同前往各州縣照内務府紅冊¶
　　　徹底清釐其應行追價給還民人者分别追償¶
　　　如有應行治罪者一面清徹即一面治罪仍將¶
<pb:KR2m0013_WYG_037-22b>¶
　　　地畝數目四至村莊造具印冊四本一存本州¶
　　　縣其三本呈本部内務府並該督以備稽考○¶
　　　乾隆二年奏凖官用旗地向在入官地内動撥¶
　　　今入官地畝已經分給各旗作為公産未便再¶
　　　行動用按直屬有駐防旗人交出在京所受之¶
　　　地及各莊頭退出之地又有八旗丈出餘地並¶
　　　户絶無人承受之地嗣後莊園人等當差官地¶
　　　及奏免給還並各項官用應行補還者統於前¶
<pb:KR2m0013_WYG_037-23a>¶
　　　項地内動撥至旗人來京當差應得地畝亦在¶
　　　此内撥給○又奏凖凡因興工修築動用旗人¶
　　　地畝責成地方官於興工之日即将畝數及姓¶
　　　名旗分造冊咨部撥補倘無故遲延以致旗民¶
　　　失業該管上司即行叅劾○三年¶
　諭朕前以旗人生計貧乏者多令王大臣議将八旗¶
　　入官地畝立為公産収租觧部按旗分給以資飬¶
　　贍此等地畝内有定鼎之初圏給八旗官兵将田¶
<pb:KR2m0013_WYG_037-23b>¶
　　賦悉行開除者亦有旗人與百姓自相交易出銀¶
　　置買仍在州縣納糧者兩種原屬不同若以入官¶
　　之後一概定為公産不凖民買殊非朕軫念畿輔¶
　　黎赤之本懐嗣後除原圏官地不凖民間置買外¶
　　其旗人自置有糧之民地見在入官者不論旗民¶
　　凖照原估價直變賣將銀觧部交各旗料理生息¶
　　分給旗人俾沾惠澤欽此○四年¶
　諭從前降㫖令將入官地畝仍賞與八旗以為恒産¶
<pb:KR2m0013_WYG_037-24a>¶
　　隨經八旗大臣議稱借支庫銀於京城空地蓋屋¶
　　賞無房人居住將公産地租陸續補庫其續収地¶
　　租作何賞給永逺接濟别議具奏等語朕思此項¶
　　地畝均繫旗人舊業有因拖欠錢糧入官者有貪¶
　　婪官吏抵應賠欵項入官者既賞還八旗人等仍¶
　　留公官辦不但所得地租分散之時勢難均齊而¶
　　地畝租銀官収之數亦必少於私収分賞衆人則¶
　　人多數少無濟於事勢必隨手花費此項地畝仍¶
<pb:KR2m0013_WYG_037-24b>¶
　　令八旗官兵或指俸餉或交見銀承買為業則八¶
　　旗人等各得立産於生計自有禆益承買價銀即¶
　　交部以補蓋房之項其餘銀作何辦理及見有地¶
　　畝作何視其肥瘠酌量等第别定價直令其認買¶
　　該部㑹同八旗大臣等詳晰議奏欽此遵¶
　㫖議凖第一等地毎三十畝作價銀四十八兩二等¶
　　　地作價銀三十八兩三等地作價銀二十八兩¶
　　　四等地作價銀十八兩荒地作價銀十二兩凡¶
<pb:KR2m0013_WYG_037-25a>¶
　　　官兵人等領買者無論銀數多寡分作五次限¶
　　　五年交完其指俸餉抵買者令坐扣五年完結¶
　　　如一人名下入官地畝坐落一處頃畝數多承¶
　　　買之人俸餉不敷坐扣者凖先交不敷銀其餘¶
　　　按季按月坐扣俸餉若無力先交不敷銀凖將¶
　　　不同居之親族俸餉抵買或與異姓無産之官¶
　　　兵合買買後任其分割如合買人内或有事故¶
　　　不凖一人獨退其未完之銀令同買之官兵竢¶
<pb:KR2m0013_WYG_037-25b>¶
　　　本身應扣地價完日再行接扣地畝即令接扣¶
　　　之人管業再雍正七年曾奉¶
世宗憲皇帝諭㫖動支庫帑贖囘民典旗地今公産地¶
　　　價除抵還蓋造房屋所借庫銀外原繫八旗應¶
　　　辦生息之項應即以此項銀發地方官贖囘報¶
　　　部先令原業主照原價交官給還原産如原業¶
　　　主不願承領即凖各旗官兵及閒散人或扣俸¶
　　　餉或交見銀承買倘旗民圖利私相說合隠匿¶
<pb:KR2m0013_WYG_037-26a>¶
　　　不報及典地年久原業主不知坐落典主有心¶
　　　隠匿者均照隠匿官田律治罪○又¶
　諭户部爾等㑹同八旗議奏将公産地價贖囘民典¶
　　旗地等語我朝定鼎之初將近京地畝圏給旗人¶
　　在當日為八旗生計有不得不然之勢其時旗人¶
　　所得地畝原足以資飬贍嗣因生齒日繁恒産漸¶
　　少又或因事急需將地畝漸次典與民間為業閲¶
　　年久逺輾轉相授已成民産今欲将從前典出旗¶
<pb:KR2m0013_WYG_037-26b>¶
　　地陸續贖囘必須於民全無擾累辦理始為妥協¶
　　再此項地畝官員内尚須扣俸認買貧乏兵丁食¶
　　餉有限無從措價勢必至盡歸富户富户即肯周¶
　　濟親族亦豈能多為分給則贖地一事恐未必於¶
　　貧乏旗人有益可将此㫖行文直𨽻總督詳悉妥¶
　　議欽此○五年遵¶
　㫖議凖一民典旗地動公項取贖在百姓不苦於得¶
　　　價還地實懼其奪田别佃應令地方官於贖地¶
<pb:KR2m0013_WYG_037-27a>¶
　　　之時詢明見在佃種人姓名及見出之租數造¶
　　　冊三本一本存地方官處其二本送部一存部¶
　　　備案一咨送直月旗轉傳八旗鈔録備案嗣後¶
　　　無論何人承買仍令原佃承種其租銀照冊収¶
　　　取不得分外需索如本佃抗欠租銀許地主呈¶
　　　官别佃若並未欠租而莊頭土豪無故增租奪¶
　　　種者審實治罪再田主果欲自種則佃人雖不¶
　　　欠租亦當退地若田主並非自種而揑稱自種¶
<pb:KR2m0013_WYG_037-27b>¶
　　　别佃者審實亦量治其罪至民有在旗地内造¶
　　　房立墳者如已退地其從前蓋造房屋院落並¶
　　　墳墓所占地基只令丈明畝數照例交租不許¶
　　　勒令遷移如有額外苛索及逼勒遷移者照例¶
　　　治罪一民典旗地不下數百萬畝典地民人不¶
　　　下數十萬户一二年間未必盡能取贖若一時¶
　　　概令首報否則治以隠匿官田之律未免滋擾¶
　　　按老圏旗地界址甚為分明老圏之内但有民¶
<pb:KR2m0013_WYG_037-28a>¶
　　　産即繫私典無法可以隠匿應勘明地畝界址¶
　　　旗色佐領及原業典主姓名造冊報部將承買¶
　　　公産餘銀先交地方官取贖至圏外旗地或繫¶
　　　民人帯地投充或繫旗人自置其有出典與民¶
　　　者應竢圏地已盡取贖公産尚有餘銀再訪願¶
　　　贖之家陸續辦理不必豫期行察如此則旗産¶
　　　漸裕而於民全無擾累一取贖民典旗地貧乏¶
　　　兵丁既無從措價即措價亦不能多買按八旗¶
<pb:KR2m0013_WYG_037-28b>¶
　　　公産及旗退餘存入官等地並此項贖囘民田¶
　　　不下數千萬畝應察明八旗閒散人内有正户¶
　　　正身情願下鄉種地者上地給與百畝中地給¶
　　　與百五十畝下地給與二百畝令攜其妻子居¶
　　　鄉耕種初種之年量給牛種房屋之資如此則¶
　　　貧乏旗人永無饑寒之憂其為利賴實屬無窮¶
　　　○又覆凖八旗都統於閒散正户中選其為人¶
　　　安靜居家勤儉者善為開導令下鄉耕種有一¶
<pb:KR2m0013_WYG_037-29a>¶
　　　户則令一户前往有數户則令數户前往不必¶
　　　指定人數亦不拘定年限陸續發往下鄉之後¶
　　　仍凖簡選當差初下鄉屯創立家業毎户給房¶
　　　四間毎間折銀十兩令地方官蓋造毎名給牛¶
　　　具耕種口糧等銀百兩如承買公産人等有願¶
　　　令子弟下鄉耕種者亦照此辦理由部於公産¶
　　　項下給發○又覆凖如有旗民互相典賣公産¶
　　　地畝者將賣地人等嚴行治罪出給圖記售賣¶
<pb:KR2m0013_WYG_037-29b>¶
　　　之該佐領等交部議處屯領催莊頭設法典買¶
　　　旗地之民悉行治罪地畝價銀一并入官○六¶
　　　年¶
　諭聞八旗兵丁在部具呈買置官地及到該地方領¶
　　地之時往往移甲換乙将瘠薄更易膏腴非復原¶
　　指産業而歸旗之限又迫不得不囘京師及嚮部¶
　　中具呈部中據呈行詢該地方官又復支吾塞責¶
　　不能為之清理大失公平之義著該部定議作何¶
<pb:KR2m0013_WYG_037-30a>¶
　　稽察欽此遵¶
　㫖議凖交與直𨽻總督於道員並同知通判等官内¶
　　　酌委數員專司督率稽察倘有仍前串通更換¶
　　　等弊州縣官不為清理致旗人羈延守候者察¶
　　　出即將該地方官嚴加叅處如承委之該管官¶
　　　失於覺察一并叅劾議處○七年議凖清徹莊¶
　　　頭典賣田畝照雍正十三年原議辦理如應徹¶
　　　地内民人已經立墳蓋屋即令秉公定租存案¶
<pb:KR2m0013_WYG_037-30b>¶
　　　○八年議凖清徹直屬各州縣莊頭私行典賣¶
　　　當差官地内有白契典賣一項其在雍正十三¶
　　　年以前立契交易代莊頭納糧者承種雖久嵗¶
　　　有輸納之費所獲未足抵其原本酌議給與半¶
　　　價其並未代莊頭納糧當差者承種至今為時¶
　　　既久地内所獲租息已足抵其原價將地徹交¶
　　　莊頭當差不追還價銀若在雍正十三年以後¶
　　　交易者受典之年雖獲地内租息實不足以抵¶
<pb:KR2m0013_WYG_037-31a>¶
　　　其原本地既徹交莊頭應在莊頭名下追給民¶
　　　人半價有立契雖在雍正十三年而種地在乾¶
　　　隆元年者亦照雍正十三年以後辦理以及出¶
　　　典在雍正十三年以前而乾隆元年以後又有¶
　　　找價者止追所找之半價至所徹地内有民人¶
　　　已費工本種植秋麥者或莊頭給還民人種植¶
　　　工本或竢民人収麥後將地退還莊頭兩聽其¶
　　　便如莊頭名下應追全價半價不能當時交還¶
<pb:KR2m0013_WYG_037-31b>¶
　　　其有飬家餘地及自置地畝可撥者酌定租數¶
　　　令民承種限年以租抵償限滿退還莊頭管業¶
　　　其實在並無餘地可撥者民價自不應虚懸即¶
　　　酌量給民承種議定租數年限以抵全價半價¶
　　　之數限滿退交至應徹地畝除莊頭情願自種¶
　　　者毋庸置議外其有不能自種者令兩造自定¶
　　　租數仍許原種之民認佃按年交租若嗣後莊¶
　　　頭仍将官地私相售典及小民明知官地擅行¶
<pb:KR2m0013_WYG_037-32a>¶
　　　典買者一經察出或被首告即將地畝徹出於¶
　　　莊頭名下追出原價入官照盗賣盗買例一并¶
　　　治罪如莊頭等將官地揑稱自置民地並藉親¶
　　　友出名典賣乃繫誆騙鄉愚發覺之日即將地¶
　　　徹出於莊頭名下追出原價給主将莊頭照盗¶
　　　賣例治罪倘地方官徇隠不報並漫無覺察者¶
　　　照例議處○九年覆凖民典旗地不論契載年¶
　　　限總以十年為率在十年以内者照原典之價¶
<pb:KR2m0013_WYG_037-32b>¶
　　　十年以外者減原價十分之一五十年以外者¶
　　　以半價取贖於承買公産案内撥銀二十萬兩¶
　　　交直𨽻總督或按典地年分之近逺或按坐落¶
　　　州縣之邱段騐明原契按年定價隨清隨贖造¶
　　　冊報部行文八旗令各原業主照贖價交官領¶
　　　囘原産倘原主不願囬贖凖令各旗官兵承買¶
　　　或贖買均照五年之限辦理未經官兵贖買之¶
　　　先毎年交直督按坐落州縣徴収官租贖買之¶
<pb:KR2m0013_WYG_037-33a>¶
　　　後將交部地價亦交直督作為陸續贖地之需¶
　　　○又覆凖各旗情願下屯耕種人丁造具數目¶
　　　清冊飭交直督並令八旗都統遴委賢員於九¶
　　　月開圏之日給咨前往㑹同該地方官將地畝¶
　　　之肥瘠毗連之逺近按照旗分及坐落州縣詳¶
　　　細較勘搭配均匀按數撥給毋致此盈彼絀稍¶
　　　有偏枯仍令編成邱段将某人應得某村莊地¶
　　　畝數目逐一分晰造具冊結送部以備考覈至¶
<pb:KR2m0013_WYG_037-33b>¶
　　　應需房屋行令該督通飭各屬將應撥地内如¶
　　　有隨地房屋酌給居住或有傾圮應行修葺者¶
　　　轉飭各屬據實確估造冊並將無隨地閒房之¶
　　　各州縣别行庀材興工蓋造應需之銀在於公¶
　　　産地價項下支領○十一年題凖民典旗地原¶
　　　議以十年為率十年以外者減原價十分之一¶
　　　取贖如典地在十一二年或十八九年均減十¶
　　　分之一必至二十年始減原價十分之二則所¶
<pb:KR2m0013_WYG_037-34a>¶
　　　給價直未免偏枯應以十年為率十年以外者¶
　　　毎年逓減至五十年以外者仍以半價取贖其¶
　　　原價較時價過重者飭令地方官隨時體察務¶
　　　使地畝價直兩得其平取贖之案有造報原冊¶
　　　有與契載年分逺近地數銀數多寡不符者除¶
　　　契内地多年逺價少以契為凖若契内之價多¶
　　　於冊報察騐無浮照契取贖均於冊内聲明更¶
　　　正如契偽價浮即照冊内之價取贖其文契年¶
<pb:KR2m0013_WYG_037-34b>¶
　　　分地畝少於原報均照此質騐明確倚實妥辦¶
　　　至於原典轉典年分均騐對契冊以原典為主¶
　　　定價囘贖如原典價輕轉典價重即照原典之¶
　　　價取贖其轉典之價著落原轉典之人聽其自¶
　　　行補還如冊内造繫轉典無論價輕價重總按¶
　　　契内原典之價囘贖冊内造繫原典價重契内¶
　　　轉典價輕者仍照原冊之價囘贖至於找價毎¶
　　　有不經中保私相授受者其中誠偽難分應酌¶
<pb:KR2m0013_WYG_037-35a>¶
　　　定年分以重區别自乾隆五年四月奉到部咨¶
　　　議凖囘贖以前實繫原報遺漏察騐中契無偽¶
　　　時日相符者凖其并算取贖如五年五月以後¶
　　　復以找價填契内者概不凖給找價以杜虚冒¶
　　　至各屬囘贖之案均照原冊年分逺近按次取¶
　　　贖如典主因事逺出並無家屬及佃種之人可¶
　　　以質問者即将地畝交官徴租原價代為貯庫¶
　　　竢其事畢囘家具呈騐實給發再原典莊窠場¶
<pb:KR2m0013_WYG_037-35b>¶
　　　園等地概許取贖如原典房屋或有倒塌拆蓋¶
　　　者均應照原報間數酌除典價若民於原典旗¶
　　　地内自蓋房屋及已立墳塋者飭令丈明畝數¶
　　　照例聽其租賃不得居竒病民仍令八旗都統¶
　　　直𨽻總督嚴禁旗民私相典售毎嵗終取具該¶
　　　佐領及地方官保結存案如有發覺照隠匿官¶
　　　田例治罪地畝價銀並追入官該佐領地方官¶
　　　照失察例議處○又奏凖八旗官兵承買公産¶
<pb:KR2m0013_WYG_037-36a>¶
　　　房地乃惠育旗人之至意若令原業減價取贖¶
　　　而八旗官兵各照原價呈買則贖買有減價原¶
　　　價之不齊應照依官贖減價令原業主贖囘如¶
　　　原業主不願贖囘凖令各旗官兵亦照減價具¶
　　　呈認買扣交地價均照公産五限之例辦理○¶
　　　又奏凖八旗公産地内有未經承買以及存退¶
　　　餘絶地畝共六千四百餘頃於乾隆七年酌留¶
　　　千頃以為各案撥補之用毎年官収租息為數¶
<pb:KR2m0013_WYG_037-36b>¶
　　　既輕土豪胥役包攬侵漁之弊在所不免應於¶
　　　本部及内務府各遴選賢能司官一人並令直¶
　　　督特委大員同率地方官履畝詳勘地之肥瘠¶
　　　將毎畝實應出租若干照鄰畔地畝租數秉公¶
　　　定議如地好租多整分莊頭仍照例給地十八¶
　　　頃半分莊頭給地九頃不凖多加如地窪土薄¶
　　　租數甚少亦比照所辦差務酌量加增編成邱¶
　　　段其新設莊頭照例免差一年○十二年奏凖¶
<pb:KR2m0013_WYG_037-37a>¶
　　　贖囘民典旗地間有丈出餘地如原業自行取¶
　　　贖或原業之子孫及親伯叔兄弟兄弟之子取¶
　　　贖者將丈出餘地不論多寡一并指交管業無¶
　　　庸别行作價倘原業無力取贖或無應贖之人¶
　　　應循例召買即照原典地畝所減價直計畝作¶
　　　價承買○又奏凖八旗閒散人等下屯種地尚¶
　　　需時日見在東作方興各佃已照舊耕種恐旗¶
　　　人到屯収地佃户未及収穫工本無償應按照¶
<pb:KR2m0013_WYG_037-37b>¶
　　　耕種月分之久速以定成規秋麥繫豫年布種¶
　　　春融加以耘耔應以三月為率如旗人三月以¶
　　　前到屯令議還工本交出地畝若四月到屯則¶
　　　麥将成熟工力已多令於収穫之時主佃各半¶
　　　分収秋禾粟榖等項繫三四月布種五六月耘¶
　　　耔應以五月為率旗人五月以前到屯議給耔¶
　　　種將地交還六月以前到屯並償工本若七月¶
　　　到屯則収成已屆工力全施亦令主佃各半分¶
<pb:KR2m0013_WYG_037-38a>¶
　　　収至九月以後到屯者本年租銀仍令官徴官¶
　　　觧○又奏凖八旗保送下屯種地人户原議内¶
　　　已經下屯種地之人仍凖其來京簡選當差但¶
　　　有始勤終惰之輩将所領之銀不務農事任意¶
　　　費用迨至接濟無資則藉來京簡選差使以掩¶
　　　飾其虧折嗣後下屯種地本人不凖來京當差¶
　　　如其子弟及兄弟之子有情願來京考試以及¶
　　　選補差使者仍照原議辦理又種地人户下屯¶
<pb:KR2m0013_WYG_037-38b>¶
　　　之後或有在屯病故者所遺房地其妻子可以¶
　　　承種聽其照舊管業如無妻子而原報下屯家¶
　　　口冊内有適屬可以承種者覈明詳報凖其承¶
　　　種如止存妻室並無應行承種之人即將房地¶
　　　徹出令地方官召佃徴租其寡婦孤身情願囘¶
　　　旗者即於租息銀内動給銀二十兩資送歸旗¶
　　　若本旗無親屬可倚情願在屯居住者照例於¶
　　　原給地内上地酌給四十畝中地給六十畝下¶
<pb:KR2m0013_WYG_037-39a>¶
　　　地給八十畝土房四間仍令居住至下屯種地¶
　　　人户皆散處於各州縣或遇偏灾及青黄不接¶
　　　之時令各該地方官㑹同理事同知察勘明白¶
　　　與民人一例動給常平倉榖借貸振䘏○十四¶
　　　年題凖贖囘民典旗地千八百六十九頃五十¶
　　　八畝並莊窠場園房屋地基各項用銀十有九¶
　　　萬八千一百五十兩有竒存銀二千三百七十¶
　　　兩有竒並扣京市平銀七千二百兩應歸續發¶
<pb:KR2m0013_WYG_037-39b>¶
　　　接贖地價銀内為將來贖地之需○十八年議¶
　　　凖嗣後旗下奴僕及開户之人典買旗地請定¶
　　　限一年令其自行首報官為囘贖如繫其主地¶
　　　畝應比民典旗地之例量為加重将十年以内¶
　　　者即照原價減給十分之一十年以外減給十¶
　　　分之二以次按年逓減竢官為囬贖後聽其主¶
　　　交價認領或典價本多一時不能湊交凖其照¶
　　　民典旗地之例於俸餉内分五限扣交若將地¶
<pb:KR2m0013_WYG_037-40a>¶
　　　畝賣給家奴是其主原不知自顧生計反得將¶
　　　已棄之産分限扣俸減價認贖未免太優應令¶
　　　交足見銀方凖認領至旗人將地畝典賣與别¶
　　　姓奴僕則與奴占主産有乖名分者不同應照¶
　　　民典旗地之例十年以外減給原價十分之一¶
　　　仍按年分逓減但必繫典出者方凖原業主於¶
　　　俸餉内照例分五限扣價認領其賣出者即將¶
　　　地畝贖囘入官不凖認領亦不凖他人承買此¶
<pb:KR2m0013_WYG_037-40b>¶
　　　等入官地畝及確凖認領而原業主無力並無¶
　　　俸餉可扣不能認贖者均交於八旗内務府作¶
　　　為旗人公産官為収租毎於嵗終將収過租息¶
　　　數目彚奏請¶
　㫖賞給貧乏旗人以資飬贍仍令該旗及地方官不¶
　　　時嚴行稽察倘有逾限不行首報或經清釐之¶
　　　後復有違例典賣者一經覺察即徹地入官將¶
　　　業主售主照例治罪並將失察徇隠之該叅佐¶
<pb:KR2m0013_WYG_037-41a>¶
　　　領及地方官交部分别議處其民典旗地嗣後¶
　　　一并停其召買交與該旗作為公産將所収租¶
　　　息歸入此案於嵗終彚奏增給貧乏旗人俾飬¶
　　　贍益得充裕¶
　　　一¶
　　盛京各駐防官兵莊田¶
　　國初按旗分處各有定界繼因邊内地瘠糧不足¶
　　　支展邊開墾移兩黄旗於鐵嶺兩白旗於安平¶
<pb:KR2m0013_WYG_037-41b>¶
　　　兩紅旗於石城兩藍旗所分張義站靖逺堡地¶
　　　瘠以大城地與之○又定差往蓋州収租領催¶
　　　給園地六十畝○又定分撥地畝縁邊次第挨¶
　　　給若不論疆界選擇膏腴徇情撥給者分别責¶
　　　罰○又定錦州蓋州各官莊屯原非¶
　欽賜者概令退出○順治五年題凖沙河所以外錦¶
　　　州以内八旗官員家丁毎名給地三十六畝○¶
　　　又題凖官員莊屯兩黄旗設於承德縣沙河所¶
<pb:KR2m0013_WYG_037-42a>¶
　　　兩白旗設於寜逺兩紅旗設於承德縣塔山兩¶
　　　藍旗設於錦州○十二年題凖遼陽鐵嶺至山¶
　　　海闗八旗莊地多有在邊外者相沿已久不必¶
　　　遷移令照舊種住惟酌量邊界開門勿誤耕穫¶
　　　○康熈十二年題凖旗人有墳墓在¶
　　盛京欲從京遷住就近守䕶者若將¶
　　京城所受地畝退出凖撥給¶
　　盛京熟地不退者撥給荒地○十九年議凖由¶
<pb:KR2m0013_WYG_037-42b>¶
　　京城遷住¶
　　盛京當差官兵及安莊人等有將¶
　　京城地畝退還願領¶
　　盛京地畝者將彼處旗人墾出餘地並未墾荒地¶
　　　酌量撥給○二十五年題凖錦州鳯凰城等八¶
　　　處荒地分撥旗民給牛屯墾毎十六丁内二丁¶
　　　承種餘十四丁助給口糧農噐○又題凖黒龍¶
　　　江黙爾根地方由部各差官一人監看耕種黙¶
<pb:KR2m0013_WYG_037-43a>¶
　　　爾根令索倫逹虎里官兵耕種黒龍江令¶
　　盛京官兵耕種○又題凖鳯凰城等八處差大臣¶
　　　三人司官八人㑹同¶
　　盛京将軍户部侍郎酌量開墾○雍正十一年題¶
　　　凖喜峯口駐防兵丁一百名將鐵門闗外大屯¶
　　　官地分給毎名給地一頃十有五畝七分一釐¶
　　　四毫菜園四分六釐七毫八絲令其耕種照民¶
　　　例分别科則按畝輸租租銀留充兵餉○乾隆¶
<pb:KR2m0013_WYG_037-43b>¶
　　　元年覆凖口外熱河地方設立驛站營汛官兵¶
　　　皆有¶
　恩賞額地後因滋生日久遂於額地之外各自開墾¶
　　　今悉行丈出除原額外所有餘地應令按畝納¶
　　　糧至古北口乃邊闗重鎮駐防兵丁挈家戍守¶
　　　沿邊瘠地皆繫自力逐漸開墾出息無多丈出¶
　　　之地應悉賞給免其輸糧又各䝉古丈出餘地¶
　　　若令納糧恐不敷飬贍又内務府當差鷹手捕¶
<pb:KR2m0013_WYG_037-44a>¶
　　　牲人鞍匠等散處口外皆有開荒地畝伊等原¶
　　　在内務府當差不便令其一例納糧均將見在¶
　　　丈出餘地注冊亦免其納糧嗣後如再有開墾¶
　　　即照例按畝徴輸○二年覆凖黒龍江湖蘭地¶
　　　方設立官莊令¶
　　盛京將軍於八旗開户人内選能種地壯丁四百¶
　　　名挈帯家口前往開墾毎壯丁一名撥給地六¶
　　　十畝蓋給草房二間毎十丁合編一莊共設官¶
<pb:KR2m0013_WYG_037-44b>¶
　　　莊四十所毎十莊設領催一名共設領催四名¶
　　　管理由¶
　　盛京遷移家口毎丁給碾磨銀五兩其家口毎人¶
　　　給整備行装銀二兩沿塗各給口糧撥驛站車¶
　　　輛送至吉林由吉林撥運糧船仍給口糧送至¶
　　　湖蘭初至湖蘭毎丁給冬夏衣㡌其家大口毎¶
　　　月給糧二斗四升九合小口半之毎開墾地六¶
　　　畝給耔種二斗毎莊給牛六頭如有倒斃動支¶
<pb:KR2m0013_WYG_037-45a>¶
　　　庫貯牛價銀買補再湖蘭安駐兵丁各有墾種¶
　　　地畝不能代官莊人等助墾於毎莊額給牛六¶
　　　頭外各多給牛二頭令全出已力墾種此牛如¶
　　　有倒斃無庸補給毎牛一頭月給牛料糧一石¶
　　　二斗其家口糧給一年牛料糧給兩月皆停止¶
　　　毎丁所受之地嵗納粗細糧三十石第一年免¶
　　　輸第二年交半第三年全納再委撥官兵採木¶
　　　造屋毎間各給四兩飯銀動支庫銀倉糧令該¶
<pb:KR2m0013_WYG_037-45b>¶
　　　將軍等分晰歸欵奏銷竢安設官莊事竣令¶
　　盛京將軍於八旗開户人内再察有願往湖蘭墾¶
　　　種官地之人應增設官莊若干再議具奏○六¶
　　　年議凖湖蘭地方寛衍可設官莊之處尚多應¶
　　　将前設四十官莊内閒丁一百三十八名選擇¶
　　　五十名增設官莊五所撥地開墾毎名給地六¶
　　　十畝及牛種噐具口糧並毎年應納糧數均照¶
　　　二年之例但選撥官莊閒丁不比他處移住其¶
<pb:KR2m0013_WYG_037-46a>¶
　　　毎丁應給房二間毎間給銀四兩五錢令其自¶
　　　行蓋造無庸别撥兵丁至餘丁備補各莊空闕¶
　　　○七年議凖湖蘭左近温德亨山並都爾圖地¶
　　　方土性肥饒水草佳美應將¶
　　盛京將軍察送願墾官地開户人内選能種地壯¶
　　　丁五十名增設官莊五所撥地開墾其資送及¶
　　　撥給田房牛種噐具衣㡌口糧並應納糧數均¶
　　　照二年之例再六年增設官莊五所合之此次¶
<pb:KR2m0013_WYG_037-46b>¶
　　　所增官莊五所已足十莊之數亦照例增設領¶
　　　催一名管理¶
　　　一各直省駐防官兵莊田順治五年題凖江寜¶
　　　駐防旗員給園地百八十畝至六十畝不等西¶
　　　安駐防旗員給園地二百四十畝至二百十有¶
　　　五畝不等○又定浙江駐防官兵不給田俸餉¶
　　　照經制支領○五年題凖各省駐防官兵家口¶
　　　半攜去者其在京園地半徹全攜去者全徹○¶
<pb:KR2m0013_WYG_037-47a>¶
　　　六年題凖外省駐防旗員初任未經撥給園地¶
　　　者凖令撥給其加級升任者不復增給凡應給¶
　　　地六十畝以下者户部撥給六十畝以上者奏¶
　　　請撥給○七年題凖駐防官員量給園地兵及¶
　　　壯丁毎名給地三十畝臨清太原以無主地並¶
　　　官地撥給保定河間滄州以八旗退出地撥給¶
　　　○康熈三十一年題凖將山西陽太二邑所屬¶
　　　享堂等六屯地畝撥給晉省駐防旗下官兵○¶
<pb:KR2m0013_WYG_037-47b>¶
　　　三十二年議凖各省駐防之八旗官兵均在所¶
　　　住處給與地畝¶
　　　一井田改屯地雍正二年覆凖内務府餘地共¶
　　　一千六百餘頃拖欠錢糧人等所交地共二千¶
　　　六百餘頃内以二百餘頃作為井田將無産業¶
　　　之滿洲䝉古漢軍共選一百户前往耕種毎户¶
　　　授田百畝凡八百畝為私田百畝為公田共力¶
　　　同飬公田委本部司官察勘設立村莊蓋土房¶
<pb:KR2m0013_WYG_037-48a>¶
　　　四百間給與種地人口糧耕牛耔種農具以便¶
　　　耕種並於八旗廢員内簡選前往管理○雍正¶
　　　五年¶
諭旗人枷責治罪革退官兵並無恒業在京閒住倚靠¶
　親戚為生以致良善之人被累維艱而伊等無事閒¶
　游不能不生事為非將此等人察出令於京城附近¶
　直𨽻地方耕種井田欽此○又¶
諭丼田地方止有一人管理著於彼處再設驍騎校四¶
<pb:KR2m0013_WYG_037-48b>¶
　人領催八名料理事務俸餉升轉照在京驍騎校領¶
　催之例若升轉後仍在彼處効力者即令其帯銜在¶
　彼居住此二年在彼勤慎可用應補驍騎校之人著¶
　保送到部引見補授欽此○乾隆元年奏凖設立井¶
　　　田試行十年以來所有承種之一百八十户縁¶
　　　事咨囘者已有九十餘户循環頂補而八旗咨¶
　　　往種地者大都游手無藝不能當差之人到井¶
　　　田後仍不能服田力穡行之未見成效行令確¶
<pb:KR2m0013_WYG_037-49a>¶
　　　察實力耕種安挿得所者改為屯户按照地畝¶
　　　完納屯糧於附近州縣倉内収貯備用原設之¶
　　　領催改為屯長約束屯户聽該處防禦管轄原¶
　　　設之驍騎校徹囘該旗補用不能力穡之户咨¶
　　　囘本旗停其撥補原領田房交州縣賃耕取租¶
　　　觧部○又議凖井田毎户原給田百二十五畝¶
　　　以十二畝五分為公田十二畝五分為室廬場¶
　　　圃以百畝為私田公田之糧向繫盡収盡報今¶
<pb:KR2m0013_WYG_037-49b>¶
　　　既經改為屯莊自應按畝完納屯糧應覈定科¶
　　　則遵照徴収改屯人户故後有子孫者自應頂¶
　　　補倘無子寡婦情願守節並無親屬可倚者留¶
　　　地四十畝飬贍即令本屯人代種完糧竢伊身¶
　　　後仍將地畝入官召種原撥霸州固安永清新¶
　　　城四州縣之地今將附近霸州者令覇州防禦¶
　　　管轄附近固安者令固安防禦管轄各村向設¶
　　　鄉長一名專供督責并户農務交糧並稽察逃¶
<pb:KR2m0013_WYG_037-50a>¶
　　　盗賭博等事仍留供役如果能勤慎屯長有闕¶
　　　凖其㧞補○又定井田改屯地共百五十四頃¶
　　　九十八畝有竒徴租觧部奏報○又議凖井田¶
　　　驍騎校在外耕種多年一旦徹囘未有可補之¶
　　　闕凖暫留種地竢該旗有闕㧞補之日即令該¶
　　　驍騎校囘京將地畝交還該州縣¶
　　　一撥給外藩田土¶
　　國初定䝉古分為五等一等給莊屯三所園地九¶
<pb:KR2m0013_WYG_037-50b>¶
　　　十畝二等給莊屯二所園地六十畝三等以下¶
　　　止給莊屯不給園地○順治五年題凖丈量分¶
　　　給外藩邊外地畝令各守界限不許越境○十¶
　　　八年題凖察哈爾大臣侍衛等酌量各照品級¶
　　　撥給莊屯○康熈二十年題凖䝉古新編歸旗¶
　　　者停給園地¶
　　　一¶
　　畿輔牧場鑲黄旗牧馬場地坐落武清寳坻縣東¶
<pb:KR2m0013_WYG_037-51a>¶
　　　自唐畦西至陳林莊七十里南自張家莊北至¶
　　　上馬臺九十里○正黄旗牧馬場地坐落天津¶
　　　府西北自俞家莊東北至小稍子口三十五里¶
　　　西南自孫家莊東南至秋家莊四十七里○正¶
　　　白旗牧馬場地坐落天津府東自好字沽西至¶
　　　白家莊四十二里南自城兒上北至清溝六十¶
　　　五里○正紅旗牧馬場地坐落甕山十有五頃¶
　　　蘆溝橋西髙陵二十七頃六十畝○鑲白旗牧¶
<pb:KR2m0013_WYG_037-51b>¶
　　　馬場地坐落通州二十四頃八十四畝○鑲紅¶
　　　旗牧馬場地坐落順義縣天竺馬房村三十五¶
　　　頃二十八畝蘆溝橋四頃八十畝○正藍旗牧¶
　　　馬場地坐落豐臺王蘭等莊東西三十里南北¶
　　　五十里○鑲藍旗牧馬場地坐落草橋十里廊¶
　　　房八里○順治二年題凖¶
　　御馬場王貝勒貝子等馬場皆令各按本旗地方¶
　　　牧飬○又題凖近京廢地均撥給壯丁墾種如¶
<pb:KR2m0013_WYG_037-52a>¶
　　　撥給有餘方凖為牧場○六年題凖順義清河¶
　　　漷縣及沙河蘆溝橋五處荒地千四百六十八¶
　　　頃四十四畝潞河沙河清河桑乾河兩岸各長¶
　　　五里濶三里均令丈作馬場○又題凖嗣後棄¶
　　　地作為牧場永行停止如沙地不堪耕種者仍¶
　　　凖牧馬○十二年覆凖親王牧場方二里郡王¶
　　　牧場方一里額外多占者察出撥給新壯丁○¶
　　　三十年題凖德州駐防官兵向在滄州牧馬因¶
<pb:KR2m0013_WYG_037-52b>¶
　　　越省不便将霑化縣邵家莊所有荒地令作馬¶
　　　場其應徴地畝銀凖其豁免○雍正二年議凖¶
　　　八旗存留牧場並牧場餘地差八旗都統一人¶
　　　率本部賢能官二人毎旗賢能官一人令直督¶
　　　委道員一人公同察覈其有可以墾種者交與¶
　　　地方官招民墾種其不堪耕種者仍交八旗作¶
　　　為牧場¶
　　　一¶
<pb:KR2m0013_WYG_037-53a>¶
　　盛京牧場順治五年題凖奉天中前所前屯衛中¶
　　　後所三處地畝令八旗均分為牧場自東迤西¶
　　　先給兩黄旗次兩白旗次兩紅旗次兩藍旗○¶
　　　康熈二年題凖錦州大凌河牧場東至右屯衛¶
　　　西至鴨子厰南至海北至黄山堡仍留備用牧¶
　　　馬不許民間開墾○乾隆十三年議凖大凌河¶
　　　馬場長百餘里寛三四五六十里不等甚屬寛¶
　　　廣今既裁減馬羣應於馬場西界横截十里給¶
<pb:KR2m0013_WYG_037-53b>¶
　　　與官兵就近耕種以資飬贍但恐伊等日後圖¶
　　　利私行侵占開墾耕種有礙馬場令差往大臣¶
　　　㑹同該副都統並總管覈明應截牧場地址編¶
　　　定四至注冊備考○又奏凖錦州大凌河馬場¶
　　　東至右屯衛西至鴨子厰南至海北至黄山堡¶
　　　丈得東西長九十里南北長十八里至六十里¶
　　　不等折算約二百九十餘里計地萬七千九百¶
　　　餘頃此内應遵照原議自西界横截十里㑹同¶
<pb:KR2m0013_WYG_037-54a>¶
　　　該副都統牧羣總管丈量西邊自南至北長十¶
　　　八里有竒東邊自南至北長二十里有竒其自¶
　　　東至西應截地内南界窄狹北界有山有足截¶
　　　十里者有不足十里者照依地勢裁給計地已¶
　　　有九百三十八頃有竒隨分定界址東至杏山¶
　　　北濠溝西至鴨子厰南至七里河北至金厰堡¶
　　　将裁截之處建築封堆以杜将來私墾¶
　¶
<pb:KR2m0013_WYG_037-54b>¶
　¶
　¶
　¶
　¶
　¶
　¶
　¶
欽定大清㑹典則例卷三十四¶
