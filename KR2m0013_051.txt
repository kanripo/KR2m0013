# -*- mode: mandoku-view; -*-
#+TITLE: 欽定大清會典則例
#+DATE: 2015-08-24 22:50:05.667793
#+PROPERTY: ID KR2m0013
#+PROPERTY: BASEEDITION WYG    
#+PROPERTY: JUAN 卷四十八
<pb:KR2m0013_WYG_051-1a>¶
欽定四庫全書¶
欽定大清㑹典則例卷四十八¶
　　　戸部¶
　　　　關税下¶
　　　一直省關差順治元年題準專差戸部漢司官¶
　　　一人照例撰給專¶
　勅精㣲批文○又定左右兩翼守庫官張家口差滿¶
　　　官收税○四年題準荆關通惠河中河清江厰¶
<pb:KR2m0013_WYG_051-1b>¶
　　　杭州蕪湖西新各關蘆政等差歸并户部差滿¶
　　　洲漢軍漢官○五年定差滿司官徴贑關税○¶
　　　七年定獨石口殺虎口差滿官筆帖式收税○¶
　　　八年定各關專差漢官每關一人○九年覆準¶
　　　并西新關江寧倉為一差停獨石口差○十一¶
　　　年題準各關兼差戸部滿漢官筆帖式○又題¶
　　　準各關差令戸部司官食俸三年者掣籖如無¶
　　　滿俸者方許未滿俸司官掣差○又題準關差¶
<pb:KR2m0013_WYG_051-2a>¶
　　　向無廻避原籍之例今定直省人各避本府邊¶
　　　鎮人各避本鎮京劄差不在此例○十三年題¶
　　　準各關專差漢官兩翼差筆帖式張家口殺虎¶
　　　口各差滿官一人漢軍官一人筆帖式一人照¶
　　　例一年更代○十五年題準荆州關差部員收¶
　　　税○十八年題準凡關差掣籖令滿司官親寫¶
　　　堂官驗封公掣不許書役干與○康熙元年題¶
　　　準各關兼差滿漢官筆帖式各一人六部各咨¶
<pb:KR2m0013_WYG_051-2b>¶
　　　送滿漢官筆帖式各一人輪掣䝉古漢軍皆停¶
　　　差遣○又定張家口殺虎口專差滿洲䝉古官¶
　　　○二年題準滿官差郎中員外即漢官專差郎¶
　　　中○又題準兩翼張家口殺虎口與各關一例¶
　　　輪差六部司官○三年題準各關差令六部滿¶
　　　洲䝉古漢軍漢人各司官及筆帖式同掣籖其¶
　　　兩翼張家口殺虎口仍差戸部官筆帖式○又¶
　　　題準各關差滿漢官到任未滿四月有事故者¶
<pb:KR2m0013_WYG_051-3a>¶
　　　補差同先差官更代四月以外不準補差如筆¶
　　　帖式有事故不論月分補差同滿漢官更代○¶
　　　又題準除已出各項部差不復差外其差過一¶
　　　次官以囘部月日乆者送戸部輪掣凡在差六¶
　　　月外有事故徹囘者即作一差不及六月者仍¶
　　　補差○又題準六部各司留俸淺官一人辦事¶
　　　餘均送差如止一人則不準送○又題準各關¶
　　　停差筆帖式兩翼張家口殺虎口仍照舊例○¶
<pb:KR2m0013_WYG_051-3b>¶
　　　四年題準各關税均交地方官管理崇文門歸¶
　　　治中天津關歸天津道龍泉各關口歸井陘道¶
　　　紫荆各關口歸直𨽻守道臨清關歸東昌道揠¶
　　　運廳歸通薊道居庸關歸昌宻道西新關歸江¶
　　　鎮道蕪湖關歸池太道揚州關歸驛傳道滸墅¶
　　　關歸蘇常道淮安關歸淮海道北新關歸浙江¶
　　　布政使荆關歸荆州府同知九江關歸九江道¶
　　　贑關歸吉南贑道太平橋歸南雄府知府遇仙¶
<pb:KR2m0013_WYG_051-4a>¶
　　　橋浛光厰歸韶州府知府徵收税課兩翼張家¶
　　　口殺虎口仍差戸部滿官○七年題準崇文門¶
　　　兩翼選差各部滿漢官北新關改𨽻兩浙鹽運¶
　　　使○八年覆準各關仍令六部滿漢官論俸掣¶
　　　差先差過者不準再差并臨清倉臨清關為一¶
　　　差揠運廳居庸龍泉紫荆荆州府贑州府各關¶
　　　仍交地方官管理○九年覆準淮安關兼管淮¶
　　　安倉及工部清江厰○又題準兩翼專差滿官¶
<pb:KR2m0013_WYG_051-4b>¶
　　　筆帖式○又題準戸部蕪湖關兼管工部蕪湖¶
　　　關工部龍江關兼管戸部西新關仍照各部錢¶
　　　糧覈銷○十四年議準各關選差賢能官其筆¶
　　　帖式仍論俸差遣停其議敘議處○十六年題¶
　　　準贑關太平關仍差部員○十八年覆準各關¶
　　　仍論俸差遣○十九年題準潼關山海關照例¶
　　　差六部滿官一人潼關兼收大慶關龍駒寨二¶
　　　處税課○二十一年題準鳳陽關照例差六部¶
<pb:KR2m0013_WYG_051-5a>¶
　　　滿官一人收税(舊例鳳陽/倉徴收)○乂題準九江關移¶
　　　駐湖口○又題準停差潼關山海關部員仍交¶
　　　地方官分管○二十三年覆準福建廣東二省¶
　　　設滿漢海税監督各一人筆帖式各一人○又¶
　　　覆準六部司官仍照前差遣外其餘衙門應均¶
　　　分差遣宗人府理事官副理官主事内閣侍讀¶
　　　起居注主事都察院經歴都事共四十二人作¶
　　　一分督捕郎中員外郎主事太僕寺員外郎共¶
<pb:KR2m0013_WYG_051-5b>¶
　　　五十人作一分理藩院郎中員外郎主事大理¶
　　　寺寺正光禄寺署正共五十七人作一分各照¶
　　　六部司官論俸差遣其各衙門筆帖式亦應均¶
　　　差以吏科國子監歸吏部額内共筆帖式一百¶
　　　十有三人太常寺鴻臚寺戸科中書科登聞鼔¶
　　　院歸禮部額内共筆帖式一百十有六人鑾儀¶
　　　衛起居注歸兵部額内共筆帖式一百十有四¶
　　　人内閣中書歸宗人府額内共一百三十人大¶
<pb:KR2m0013_WYG_051-6a>¶
　　　理寺光禄寺禮科兵科詹事府通政使司欽天¶
　　　監歸理藩院額内共筆帖式一百五十人太僕¶
　　　寺刑科工科翰林院歸督捕額内共筆帖式一¶
　　　百五十一人都察院歸工部額内共筆帖式一¶
　　　百三十九人亦按年分差遣○又題準張家口¶
　　　殺虎口二處停止專差戸部照各關例令各部¶
　　　院官掣差○二十四年覆準江南浙江二省設¶
　　　滿漢海税監督各一人筆帖式各一人○又覆¶
<pb:KR2m0013_WYG_051-6b>¶
　　　準西新龍江二關各設專官課税仍照各部銷¶
　　　算○二十六年議準四省海差一年更代○又¶
　　　議準淮安沙溝地方歸并淮關其朦朧軋東岔¶
　　　河等處不必稽察○二十八年¶
諭採捕魚蝦船及民間日用之物並餬口貿易悉免其¶
　收税嗣後海關著各差一人欽此○又奉¶
㫖關差所遣中書筆帖式不必論其捐納升調年月止¶
　以始補筆帖式日計算差遣○又覆準沙溝繫朦朧¶
<pb:KR2m0013_WYG_051-7a>¶
　　　軋東總滙若歸淮關稽察是在海關要地又増¶
　　　一税今將朦朧歸海關軋東歸淮關沙溝免其¶
　　　稽察○又覆準西新龍江二關相隔二十里商¶
　　　民兩關稽察難免守候嗣後將西新關歸并龍¶
　　　江關專差監督一人○三十年覆凖在京内外¶
　　　共關差二十六處左右兩翼張家口殺虎口古¶
　　　北口潘桃口六處不差漢官崇文門等二十差¶
　　　應差各部院衙門滿漢官將多寡數目計算匀¶
<pb:KR2m0013_WYG_051-7b>¶
　　　差内務府官照前作二分漢官作二分各部院¶
　　　衙門滿洲䝉古漢軍司官及筆帖式按八旗作¶
　　　八分毎次將俸深官各咨取二人公同掣籖差¶
　　　遣○三十三年設立山海關差官管税○又覆¶
　　　準張家口徴税在宣府兼收殺虎口税課在右¶
　　　衛兼收○三十四年覆準浙海關於寧波府設¶
　　　立衙門將沿海廵邏哨船内撥二十船召募衙¶
　　　役於各口廵察○又覆準浙江定海縣設海關¶
<pb:KR2m0013_WYG_051-8a>¶
　　　衙署並設紅毛館一所令監督往來廵視一年¶
　　　差滿將所徴税銀作為定額○四十六年議準¶
　　　山海關外金州牛莊等處交與監督廵察越關¶
　　　漏税所得贏餘據實報部作為定額○四十七¶
　　　年定荆關税務工部差官管理○五十三年臨¶
　　　清關監督題報闕額奉¶
㫖竢監督任滿交廵撫監收○五十四年議準九官臺¶
　　　清河松嶺子等處交與山海關監督廵察收税¶
<pb:KR2m0013_WYG_051-8b>¶
　　　増課銀三千兩○五十五年北新鳳陽天津三¶
　　　關監督題報闕額奉¶
㫖竢監督任滿交廵撫監收○又覆準將交與廵撫監¶
　　　收之關税均令其歲終彚解其各關監督所收¶
　　　税銀仍照二十五年題定之例報解至報部簿¶
　　　單停其四季解送竢任滿之日親身投繳○五¶
　　　十七年議準江南浙江等五省貿昜商船到厦¶
　　　門就驗不便増税照舊例收泊厦港貿昜者在¶
<pb:KR2m0013_WYG_051-9a>¶
　　　厦門海關納税收泊江浙各省貿易者在各處¶
　　　海關納税○五十八年議準淮關税務於兩河¶
　　　同知内遴選一人管理○又議準福建糖船至¶
　　　厦門發賣者令赴該關納税其往浙江江南各¶
　　　省貿易在厦門停泊者免其輸税○五十九年¶
　　　議準江海關交與江寧廵撫浙海關交與浙江¶
　　　廵撫即令各該撫分辦八處銅○又議準横城¶
　　　地方設口收税交與山海關監督兼管増税銀¶
<pb:KR2m0013_WYG_051-9b>¶
　　　千兩作為定額○又覆準淮安版牐暫交與江¶
　　　蘓廵撫管理○雍正元年覆準九江關仍自湖¶
　　　口移歸九江其不由九江經過之江南江西往¶
　　　來商船於大孤塘别設口岸照例徴收令江西¶
　　　廵撫選賢能官二人一駐劄九江一駐劄大孤¶
　　　塘湖廣往江西船若在九江納税至大孤塘即¶
　　　驗票放行江西至湖廣船在大孤塘納税至九¶
　　　江即驗票放行如有重徴苛勒等弊該撫不時¶
<pb:KR2m0013_WYG_051-10a>¶
　　　稽察題叅○又¶
諭嗣後税務交與地方官監收於錢糧地方均有裨益¶
　著議奏欽此遵¶
㫖議準淮安等九關均交與廵撫委官兼理外嗣後九¶
　　　江滸墅揚州西新蕪湖太平贑粤海浙海九關¶
　　　停其遣官亦交與該撫令地方官兼管所收税¶
　　　銀照例解部崇文門無地方官可交仍差内務¶
　　　府官山海關差仍將部員論俸開列左右兩翼¶
<pb:KR2m0013_WYG_051-10b>¶
　　　古北口潘桃口殺虎口¶
　　盛京渾河(即胡納/胡河)等處均繫小差仍照例差遣部¶
　　　員○二年覆準淮安關仍差部員滸墅關交蘇¶
　　　州織造官管理○又覆準張家口監督應辦貂¶
　　　皮羊皮免其辦交其運送游牧處羊毛馬牛等¶
　　　皮交與地方官運送毎年節省銀四千兩歸入¶
　　　正額交納○四年議準廣西梧潯二府税銀令¶
　　　該撫將實在徴税之數詳悉察覈委亷能官監¶
<pb:KR2m0013_WYG_051-11a>¶
　　　收毎月盡收盡解一年之後視收過税銀於舊¶
　　　定解額外贏餘若干據實定議具奏○又議準¶
　　　㳺牧處應解皮毛仍令張家口監督運送至京¶
　　　所需車價在節省銀内動支據實覈減造册報¶
　　　部統於考覈案内題銷○五年題準奉天牛馬¶
　　　税差向例於¶
　　盛京五部將軍衙門郎中員外郎主事内俸深者¶
　　　委用惟是本地俸深人員未必盡能稱職嗣後¶
<pb:KR2m0013_WYG_051-11b>¶
　　　奉天牛馬税差於在¶
　　京部院衙門俸深官内各選一人保送開列引¶
　見差往令其盡收盡解如有徴多報少等弊即題叅¶
　　　議處○又引¶
見山海關税差奉¶
㫖嗣後内府八旗俸深官不必論内府旗分惟論俸開¶
　列○六年¶
諭鳳凰城中江税務向來皆繋城守尉等官管理但此¶
<pb:KR2m0013_WYG_051-12a>¶
　處繋外國交易之地關繫𦂳要見今盛京五部司官¶
　均繫朕簡選補授之人嗣後著盛京五部侍郎於五¶
　部司官内簡選奏聞㸃出管理一年更代欽此○又¶
　　　題準嗣後中江税差一年差滿更代令¶
　　盛京戸部照例簡選保舉送部引¶
　見恭候¶
　欽差○七年題準浙江南北兩關税務令杭州織造¶
　　　官就近管理○十三年引¶
<pb:KR2m0013_WYG_051-12b>¶
見殺虎口監督奉¶
㫖嗣後應出小差俸深官不必令其在部掣籖著與保¶
　送官一同引見○乾隆二年覆準武昌厰務不必專¶
　　　委武昌府同知照各省之例於就近道府廳官¶
　　　内遴選經管一年期滿題明更代仍於限滿之¶
　　　時將徴收正額贏餘數目具題考覈○四年奏¶
　　　準鳳陽關税務照崇文門山海關之例於各衙¶
　　　門保舉及俸深官内開列具題請¶
<pb:KR2m0013_WYG_051-13a>¶
　㫖簡用一年差滿更代其臨清江海蕪湖贑浙海荆¶
　　　太平等關仍交廵撫兼管○十二年奏準凡崇¶
　　　文門左右兩翼張家口殺虎口山海關等處税¶
　　　差例繋宗人府六部各保一人内務府保送二¶
　　　人同八旗内府俸深官一并開列題請¶
　簡用至用完保送之人再行各衙門咨取惟是税有¶
　　　大小各官才具不同嗣後若保送官用至剰二¶
　　　三人時除所剰人員衙門無庸咨取外應行文¶
<pb:KR2m0013_WYG_051-13b>¶
　　　别衙門令其保送竢各關差滿一并開列引¶
　見○又題準中江税銀酌定毎年以三千二百九十¶
　　　四兩作為額徴如朝鮮貿易一年四次之外有¶
　　　多交次數盡收盡解其貿易貨物令該城守尉¶
　　　守邊門官造册報部管理税務仍就近委¶
　　盛京五部司官監收凡所需用歲給銀二百兩於¶
　　　火耗銀内動支¶
　　　一考覈順治五年題準關差考覈稱職方準囘¶
<pb:KR2m0013_WYG_051-14a>¶
　　　部有不稱職者該督撫據實題叅○十一年題¶
　　　準關差一年為滿凡到任囘部均量地逺近限¶
　　　定日期崇文門限前官任滿第二日到任本任¶
　　　滿第二日囘部河西務限六日臨清關二十日¶
　　　淮安關五十日揚州關五十五日西新關六十¶
　　　二日蕪湖關鳳陽關六十七日滸墅關七十一¶
　　　日北新關九江關八十六日贑關百有十日太¶
　　　平關一百三十五日違者覈叅○康熙四年覆¶
<pb:KR2m0013_WYG_051-14b>¶
　　　準地方官徴收關税以受事日為始扣至一年¶
　　　督撫題報考覈○八年題準關税欠不及半分¶
　　　者罰俸一年半分至一分以上者降一級二分¶
　　　以上者降二級三分以上者降三級四分以上¶
　　　者降四級皆調用五分以上者革職闕額錢糧¶
　　　免其追賠溢額不準議叙如有事故以離任日¶
　　　為止作分數考覈至商税不令親塡簿册及不¶
　　　給紅單者罰俸一年如將部頒税簿用關差印¶
<pb:KR2m0013_WYG_051-15a>¶
　　　塡送或將税簿紅單不按季報部者罰俸半年¶
　　　(收税單簿報部限期天津關二十日臨清關二/十五日淮安關揚州關滸墅關三十五日蕪湖)¶
　　　(關西新關四十日北新關四十五/日九江關五十五日贑關六十日)○十一年題¶
　　　準關差囘京原領專¶
　勅精㣲批文親繳部科違限一月以内者免議一月¶
　　　以外照例交部議處○十四年題準各關欠不¶
　　　及半分者降職一級留任餘照前例全完者紀¶
　　　録一次溢額每千兩者加一級至五千兩以上¶
<pb:KR2m0013_WYG_051-15b>¶
　　　者以應升先用部差官員不令督撫管轄如地¶
　　　方荒歉河道壅塞自行報部移咨督撫察覆考¶
　　　覈○十六年題準各關額税銀二萬兩以上者¶
　　　仍照前例議叙萬兩以上者額税全完紀録一¶
　　　次溢額半分以上加一級一分以上加二級一¶
　　　分半以上加三級二分以上加四級三分以上¶
　　　以應升先用數多者遞準加級○十七年定關¶
　　　税足額者不準議叙○十九年題準山東仍開¶
<pb:KR2m0013_WYG_051-16a>¶
　　　海禁令該撫察報船戸毋致匿税○二十五年¶
　　　議準嗣後税銀四季報解部科簿單候任滿日¶
　　　彚報有溢額者停其議叙○又議準商人親塡¶
　　　簿單令各監督任滿親身帶囘繳送部科察覈¶
　　　○四十六年題準蕪湖關粤海關均展限兩月¶
　　　北新關展限三月天津關展限二十日○四十¶
　　　九年¶
諭各關請展限者甚多此皆伊等圖利並無益於公事¶
<pb:KR2m0013_WYG_051-16b>¶
　此後將題請展限者著永行停止如有題請者該部¶
　嚴察議奏欽此○五十四年覆準山海關夏秋霪雨¶
　　　商賈阻滯洋船來者寥寥以致錢糧不足再義¶
　　　州所屬沿邊等口近年姦商漏税著展限一年¶
　　　令監督親身赴舊關九官臺喜峯等口廵察所¶
　　　得贏餘銀作為額税關額錢糧亦令補足○五¶
　　　十五年議準嗣後各省關差一年差滿闕欠錢¶
　　　糧題請展限補闕額者交與該部照溺職例革¶
<pb:KR2m0013_WYG_051-17a>¶
　　　職其所欠銀交與該旗著落家産追賠如有遲¶
　　　滯不將任滿囘京日期於兩月前具呈考察及¶
　　　收税册籍不交納者將出差官暫停升轉竢考¶
　　　察具題完日方許照常升用○五十八年覆準¶
　　　浙江南北二關將任滿一年税銀照例按季解¶
　　　部○雍正二年題準贑關税銀毎年呈報内部¶
　　　就近充餉○五年議準嗣後川省米船到䕫關¶
　　　時即令該府稽察除夾帶私鹽及違禁等物按¶
<pb:KR2m0013_WYG_051-17b>¶
　　　律究擬外其船之大小照依淮關尺寸則例科¶
　　　税如有别項貨物仍照䕫關舊例收納統歸正¶
　　　項○六年題準四川打箭鑪徴收雜税照地方¶
　　　徴税之例每兩收税三分○又題準囘空糧船¶
　　　裝載棃棗等物滿載者照重運額載糧米四百¶
　　　石計算合貨四百八十擔平倉者照三百石米¶
　　　算合貨三百六十擔半倉者照二百石米算合¶
　　　貨二百四十擔以小擔每擔四分計算滿載應¶
<pb:KR2m0013_WYG_051-18a>¶
　　　納銀十有九兩二錢平倉納銀十有四兩四錢¶
　　　半倉納銀九兩六錢豆貨滿載仍以四百石算¶
　　　納銀十有六兩平倉以三百石算納銀十有二¶
　　　兩八錢半倉以二百石算納銀六兩四錢○又¶
　　　題準淮關毎年首二三季額銀仍差吏役管解¶
　　　其第四季額銀及一年存庫彚解並贏餘銀自¶
　　　雍正六年為始當季滿之時咨報蘇州廵撫委¶
　　　官解部○七年題凖潼關徴收商税較之部頒¶
<pb:KR2m0013_WYG_051-18b>¶
　　　條例乆已加増往來商販乆已相安若仍令遵¶
　　　照部例徴收徒為官役中飽於商毫無裨益應¶
　　　照見徴之數著為定例勒石關前仍將見行徴¶
　　　收銀歸入正額造報○又奏準江海關所屬廟¶
　　　灣口税歸淮安關管理其徴收條例仍照江海¶
　　　關之例並將廟灣口一年應徴商税額徴贏餘¶
　　　數目移咨淮關考覈○又題準粤東遇仙橋浛¶
　　　光橋厰徴收税例均照太平橋部頒條例徴收¶
<pb:KR2m0013_WYG_051-19a>¶
　　　其蘇木檀香胡椒三項税銀仍照遇仙橋條例¶
　　　𣙜徴○八年覆準廣西梧潯兩厰酌定歲額每¶
　　　年梧厰徴收銀四萬六千八百二十八兩有竒¶
　　　潯厰每年徴收銀三萬四千一百三十一兩三¶
　　　錢有竒除於此二厰徴收額税内撥給各官養¶
　　　廉歲終别册報部外實存銀二萬八百四十九¶
　　　兩三錢有竒作為正額至此内有每年兼收米¶
　　　榖税銀恐歲有豐歉則税亦有多寡務令盡收¶
<pb:KR2m0013_WYG_051-19b>¶
　　　盡解據實具題○又題準嗣後閩海關徴收海¶
　　　船梁頭税銀如船戸有抗欠不完於考覈册内¶
　　　注明報部存案一面行文原籍追完解交接任¶
　　　監督彚解如該州縣推諉遲延照依督催雜項¶
　　　錢糧之例叅處○十一年覆準鳳陽蕪湖兩關¶
　　　平法等子均不畫一交工部成造頒給該管官¶
　　　如有私造故為輕重情弊令該督撫察實題叅¶
　　　其所收商税銅斤水脚銀照正税一例塡入單¶
<pb:KR2m0013_WYG_051-20a>¶
　　　内給商收執竢早晩放關即驗單截角放行至¶
　　　年滿考覈時將所收正税贏餘若干銅斤水脚¶
　　　若干分造清册報部○又題準廣東瓊州等口¶
　　　所收税銀竢季滿具文解交粤海關監督庫内¶
　　　沿塗經過地方撥兵䕶送解役盤費於羡餘項¶
　　　下按程支銷○十二年題準四川䕫關徴收商¶
　　　税以雍正十一年奏報銀七萬三千七百四十¶
　　　兩九分有奇作為定額其米船税銀既恐年歲¶
<pb:KR2m0013_WYG_051-20b>¶
　　　豐歉商販多寡難以定額令該撫不時稽察飭¶
　　　令監收之官據實盡收盡解仍於每年題報時¶
　　　取具並無隠匿印結彚覈報題○乾隆元年題¶
　　　準揚州關所過邵伯船裝載豆税準其每石照¶
　　　舊完税一分其滕家壩落地税銀就近歸泰州¶
　　　徴收仍附入揚州關考覈○又奏準江西九贑¶
　　　二關鈔課令商人將應納税銀自行投匱收銀¶
　　　之後發三聨單一給商人一交廵撫衙門一存¶
<pb:KR2m0013_WYG_051-21a>¶
　　　税署以免需索侵隠之弊○又覆準淮倉項下¶
　　　徴收商税等銀該關官一年差滿將任内徴收¶
　　　解給錢糧造册具題考覈○又覆準張家口居¶
　　　庸關向無火耗其書役飯食等項準照崇文門¶
　　　之例車馱貨物過税收取飯錢以資養贍○四¶
　　　年¶
　諭上年江安兩省歲旱歉收朕蠲振兼施多方籌畫¶
　　並令豁免米糧賦税俾商販流通源源接濟於地¶
<pb:KR2m0013_WYG_051-21b>¶
　　方甚有裨益續經該督奏請將淮安揚州滸墅鳳¶
　　陽等關免徴米税竢乾隆四年麥熟時停止朕降¶
　　諭㫖允其所請今屆麥熟之期聞各屬雨澤尚有¶
　　未曽霑足之處且上歲歉收之後米價一時未能¶
　　平減若商販稀至仍恐民食艱難著將上下江各¶
　　關口米税照舊免徴俾商賈踴躍從事則米船衆¶
　　多價直自平而民食有賴竢本年九月米榖盛行¶
　　之時再照定例徴收欽此○六年¶
<pb:KR2m0013_WYG_051-22a>¶
　諭各省關税定有正額而盡收盡解自有贏餘此不¶
　　過杜司𣙜者侵蝕之弊並無有累於商民也但各¶
　　省年歲之豐歉不同貨物之多寡亦異其贏餘原¶
　　不能每年畫一近見各關報滿之時如贏餘浮於¶
　　上年則部中不復置議如減於上年之數即行駮¶
　　覈司𣙜者唯恐部駮必致逐歲加増年復一年將¶
　　何所底止苦累商民事有必然之勢朕思關税贏¶
　　縮相去本不致懸殊若乙年所報贏餘之數稍不¶
<pb:KR2m0013_WYG_051-22b>¶
　　及甲年原可不必駮覈若過於短少亦必有情由¶
　　惟應令督撫稽察則地方實在情形自難逃於公¶
　　論總之察覈過嚴則額數日増其害在於衆庶察¶
　　覈稍寛則司𣙜侵蝕其損在於國帑此中輕重固¶
　　有權衡况清廉之吏斷不肯侵帑肥家而不顧行¶
　　止者終必敗露亦斷無安享無事之理其如何定¶
　　例之處著大學士㑹同該部詳議具奏欽此遵¶
　㫖議準嗣後各關贏餘銀如與上年數目相仿者戸¶
<pb:KR2m0013_WYG_051-23a>¶
　　　部即考覈具題如本年所報贏餘與上年數目¶
　　　懸殊令各該督撫就地方情形詳細察覈如無¶
　　　侵隠等弊即據實聲明覆奏倘該督撫覆奏不¶
　　　實及扶同徇隠别經發覺一并交部議處○又¶
　　　覆準黄豆一項非麥秫可比雖遇歉年不準免¶
　　　税○七年題準通州戸部分司所屬黄村地方¶
　　　準其照舊設立税口稽察漏税○是年又¶
　諭國家設關𣙜税定其則例詳其考覈凡以崇本抑¶
<pb:KR2m0013_WYG_051-23b>¶
　　末載諸㑹典著為常經由來已乆其米豆各項向¶
　　因商人販賤鬻貴是以照例徴輸苐思小民朝饔¶
　　夕飱惟榖是頼非他貨物可比關口徴納米税雖¶
　　每石所收無幾商人藉口額課勢必高擡價直是¶
　　取之商者仍出之民也朕御極以來直省關税屢¶
　　次加恩減免又恐𣙜吏額外浮收刋立科條多方¶
　　訓飭每遇地方歉收天津臨清滸墅蕪湖等關口¶
　　商販米船槩給票放行免其上課皆以為民食計¶
<pb:KR2m0013_WYG_051-24a>¶
　　也但繫特恩間一舉行未能普徧夫以養民之物¶
　　而𣙜之税轉以病民非朕已溺已飢之懷也今特¶
　　降諭㫖將直省各關口所有經過米豆應輸額税¶
　　悉行寛免永著為例俾米榖流通民食充裕懋遷¶
　　有無者不得藉以居奇小民升斗之給不致有食¶
　　貴之虞以昭朕惠養黎元之至意至各關口徴收¶
　　則例不一有徴商税者有徴船料者有商税船料¶
　　並徴者今既蠲免米税其船料一項若不分晰明¶
<pb:KR2m0013_WYG_051-24b>¶
　　確著為規條恐致溷淆滋弊應如何辦理之處著¶
　　該部詳察妥議具奏欽此○又¶
　諭朕愛養黎元特沛殊恩將關𣙜米豆等税悉行蠲¶
　　免以為充裕民食之計但船料一項議論不一見¶
　　發九卿㑹議尚未覆奏朕思此事並無難辦之處¶
　　向徴船料者應照例徴收向不徴船料者豈可因¶
　　免米豆之税而轉加徴船料可即速行文各關知¶
　　之欽此遵¶
<pb:KR2m0013_WYG_051-25a>¶
　㫖議準將向例徴收空船料銀者遇有裝載米糧過¶
　　　關其應納料銀照依空船料銀之數納料如本¶
　　　繫空船及按年抽單納課者仍照舊例徴收○¶
　　　又¶
　諭山東臨清關向徴銅補商補相沿已乆報部則統¶
　　名之為船料前撫臣改為計石上税而將銅補商¶
　　補歸入石頭徴解是名革而實存也今朕既降㫖¶
　　蠲各省米糧之税此項亦應一體加恩槩行豁免¶
<pb:KR2m0013_WYG_051-25b>¶
　　　欽此○又題準臨清關所屬之徳州魏家灣尖¶
　　　塚樊厰等處口岸準其照舊設立以便廵察○¶
　　　十年奏準行令免徴米豆税銀各關不得借免¶
　　　米豆税銀名色有虧正額有借端闕額者令其¶
　　　賠補其免過米豆税銀虚數停其造報○又奏¶
　　　準囘空糧船如無梨棗可帶準其攜帶核桃𤓰¶
　　　子柿餅等物六十擔以抵梨棗之數如有多帶¶
　　　及帶别項貨物者仍按例徴税○十一年定嗣¶
<pb:KR2m0013_WYG_051-26a>¶
　　　後各關任滿具題即將銀數册籍一同起解仍¶
　　　於題本内將委官起解日期聲明題報其册籍¶
　　　到部移送戸科磨對竢戸科發囘之日由部扣¶
　　　限具題如該關題本已到而銀册遲至二十日¶
　　　後未到者取具該管官職名叅處又各關徴收¶
　　　贏餘較上年短少有竢督撫察覈覆奏者仍於¶
　　　題本内聲明未便遽行考覈字樣並令該督撫¶
　　　以奉¶
<pb:KR2m0013_WYG_051-26b>¶
　㫖之日為始扣限四月覆奏逾限未覆者即行咨催¶
　　　又崇文門左右兩翼張家口山海關年滿向不¶
　　　題報今年滿具題各關已經定限考覈則崇文¶
　　　門等關亦應酌定限期嗣後以任滿三月之後¶
　　　即將册籍送部移科磨對又嗣後各關年滿具¶
　　　題而銀册已到及贏餘並無短少者雖有經手¶
　　　案件未清亦應先行考覈其有應追經費銀仍¶
　　　於彼案内著追完結○十二年題準福建詔安¶
<pb:KR2m0013_WYG_051-27a>¶
　　　縣溪雅税館準其改設懸鐘地方以免偷漏○¶
　　　又¶
　諭昨據工部具奏蕪湖工關較去年短少行令察覈¶
　　業已降㫖依議今日戸部議稱蕪湖戸關贏餘較¶
　　去年有餘毋庸置議等語此案工關贏餘雖較上¶
　　屆不足其戸關較上年贏餘之數足敷抵補如將¶
　　有餘者毋庸置議不足者再行察覈於考覈功過¶
　　之意未合即行察覈亦徒多往返登答工部再行¶
<pb:KR2m0013_WYG_051-27b>¶
　　察覈之處不必行嗣後著該部照此辦理如一人¶
　　而兼兩關其比較上年贏餘之處均有不足再令¶
　　該督撫據實察覈欽此○又題準淮安關之廟灣¶
　　　口船鈔向繫按季僉差赴阜寧等五縣協催憑¶
　　　差役按戸徵收難免勒索嗣後令各州縣就近¶
　　　徴收按季解關○十三年¶
　諭朕降㫖蠲免各關米豆税銀本以食為民天關税¶
　　優免則市價可減是以不惜千萬正課為小民謀¶
<pb:KR2m0013_WYG_051-28a>¶
　　饔飱寛裕計當時内外臣工屢有以但利商賈無¶
　　益民生為言者槩未允準朕意欲試行數年果否¶
　　於民食有裨再行酌量乃數年來税免而米豆之¶
　　價不惟不減且昂貴時或有加明繫姦商不知免¶
　　税之恩專利自封轉以有限之帑項肥三倍之囊¶
　　橐無裨閭閻允宜仍復原額且地方偶有偏災即¶
　　將該處關口應徴米豆税額加恩寛免則䑩舶聞¶
　　風雲集市直自平駔儈不得居奇窮黎均霑實惠¶
<pb:KR2m0013_WYG_051-28b>¶
　　轉得操權自上朕意不專為軍需起見也如既復¶
　　之後姦商藉端長價弋利妨民該地方官即應嚴¶
　　行察明究處至淮關因寛免米税後該監督奏準¶
　　加徴船料今既徴米税仍循舊例行各該監督暨¶
　　地方官明悉出示曉諭毋令胥役陽奉隂違致滋¶
　　弊竇欽此○又奏準淮關裝運米豆等免税船過¶
　　　關凡滿二百石以至千石之外應報納整單者¶
　　　照例量明梁頭尺寸每尺科以船契銀二錢五¶
<pb:KR2m0013_WYG_051-29a>¶
　　　分分單每尺科船鈔銀三錢三分照各船實在¶
　　　梁頭𣙜數槩以九折折準尺寸一律科算徴收¶
　　　其未滿二百石僅有二三十石及一百八九十¶
　　　石者準照渡船並小契半鈔大契半鈔之例數¶
　　　滿二十石為渡二徴鈔銀二錢三十石為渡三¶
　　　徴銀三錢四十石為渡四徴銀四錢五十石為¶
　　　渡五徴銀五錢六十石至九十石為渡六皆徴¶
　　　銀六錢如滿百石除徴鈔銀六錢外再報小契¶
<pb:KR2m0013_WYG_051-29b>¶
　　　一張納銀六錢如百有十石至百五十石除納¶
　　　小契外納鈔銀八錢如百六十石至百九十石¶
　　　契銀按梁頭二錢五分一尺科徴外納鈔銀一¶
　　　兩至自上而下之船有由淮關分口之長山白¶
　　　洋新河後湖四處例先徴收比鈔錢糧今大關¶
　　　雖改收契鈔並非重複並廟灣口例徴梁頭銀¶
　　　均照舊徴收又過關應税貨船並無駮運偷漏¶
　　　情弊未便照米豆等免税船加徴應仍照整單¶
<pb:KR2m0013_WYG_051-30a>¶
　　　分單舊例徴收準其來囘一載年滿再行别納¶
　　　○十四年奏準各關徴收贏餘銀除各關監督¶
　　　向由自行奏¶
　聞者仍照舊例辦理其例應報部者該監督於年滿¶
　　　時比較上届若有短少即報督撫確察該督撫¶
　　　出結會奏所有比較上届短少銀數即於各該¶
　　　督撫監督名下追賠再關税考覈定例收税官¶
　　　欠不及半分者降一級留任欠半分至一分以¶
<pb:KR2m0013_WYG_051-30b>¶
　　　上者降一級欠二分以上者降二級欠三分以¶
　　　上者降三級欠四分以上者降四級皆調用欠¶
　　　五分以上者革職原因正額短少是以分别議¶
　　　處今贏餘雖與正額有閒若不酌定處分恐致¶
　　　懈弛嗣後比較上届短少不及一分者免議外¶
　　　其一分以上者罰俸一年二分以上者罰俸二¶
　　　年三分以上者降一級留任四分以上者降一¶
　　　級調用五分以上者降二級調用仍令按照條¶
<pb:KR2m0013_WYG_051-31a>¶
　　　例徴收不得藉端滋弊工部所管各關亦一例¶
　　　辦理○十五年奏準各關管理税務無論兩任¶
　　　三任均令扣足一年為滿其管關一年零數月¶
　　　者將一年贏餘奏報零月歸於下届統竢扣足¶
　　　一年再行彚奏其各任所徴贏餘較之成數無¶
　　　虧及此任徴多能抵補彼任短少者均毋庸議¶
　　　倘彼任短少而此任所餘之數不能抵補者止¶
　　　將短少之員議處如各任所徴銀數皆少者皆¶
<pb:KR2m0013_WYG_051-31b>¶
　　　照例議處如前任所徴税課果繋實力稽察盡¶
　　　收盡解令接任之員出具並無揑飾印結送部¶
　　　其已經出結以後接任不得復將短少縁由推¶
　　　諉前任倘接任官員察出前任果有徴多報少¶
　　　侵蝕等弊即據實叅奏如扶同徇隠發覺將出¶
　　　結之員一并交部議處○十八年¶
　諭各省奏報關税贏餘數較上届短少部議皆交督¶
　　撫察明情由從未有察出侵蝕情節據實叅劾者¶
<pb:KR2m0013_WYG_051-32a>¶
　　章奏往返竟成故套朕思關税時贏時絀勢所不¶
　　免若無故短少或任意侵肥該督撫自應随時奏¶
　　聞治罪如果無情弊何必重複聲明致滋案牘嗣¶
　　後各省奏報關税贏餘數目該部覈覆時毋庸復¶
　　交督撫察奏欽此○又奏準關税贏餘較上届短¶
　　　少無幾者本部随奏覈結較上届短少大相懸¶
　　　殊者令該監督將該年情形據實奏報如無故¶
　　　短少任意侵肥本部即行叅奏仍照數追賠其¶
<pb:KR2m0013_WYG_051-32b>¶
　　　工部所管龍江等關亦一例辦理¶
　　　一禁令順治九年題準各關差不許留用保家¶
　　　委官等項名色其額設廵攔各製號衣腰牌以¶
　　　杜冐充○十年題準令各關差刋示定例設匱¶
　　　收税不得勒扣火耗需索陋規並禁關役包攬¶
　　　報單○十一年覆準各關納銀數多給票數少¶
　　　者許商民首告議處○十三年題準過關船如¶
　　　有指稱内外官及旗下人夾帶私貨者該關官¶
<pb:KR2m0013_WYG_051-33a>¶
　　　報部叅處○又題準各關當堂設匱設梁頭貨¶
　　　物條例商民親自填簿輸銀投匱驗明放行隠¶
　　　漏者治罪如有濫委差役苛索民閒小船往來¶
　　　衣服食物者該撫察實叅處○十四年題準關¶
　　　税照部頒條例刋榜𥪡立關口便商輸納○康¶
　　　熙二年題準外國人帶進貨物崇文門不必收¶
　　　税○四年題準各關不許復用舊役○五年題¶
　　　準嗣後崇文門貨物出門者免税○八年議準¶
<pb:KR2m0013_WYG_051-33b>¶
　　　各關刋榜除去鈔貫字樣明載徴銀數目收税¶
　　　單一樣填寫二紙一留商人一送部察覈○九¶
　　　年題準各關召募書吏不許舊役更名復充¶
　　　十一年題準裁各關典吏攢典○十八年¶
諭各關額外横徴差役四出擾害商民者該部嚴禁訪¶
　叅欽此○二十三年覆準福建廣東許用載五百石¶
　　　以下船出海貿易地方官登記人數船頭烙號¶
　　　給發印票令防守海口官弁驗票放行撥船廵¶
<pb:KR2m0013_WYG_051-34a>¶
　　　哨如有雙桅八槳載五百石以上大船出洋夾¶
　　　帶禁物及文武官弁借端需索者皆從重治罪¶
　　　其進海口内橋津地方貿易舟車等物停止徴¶
　　　税○二十四年議準江浙二省亦許出海貿易¶
　　　其禁例與閩廣同○又覆準福建沿海無篷桅¶
　　　捕魚船税仍聽地方官徴收其有篷桅船聽監¶
　　　督照例徴收梁頭税課沿海要口均撥哨船衙¶
　　　役廵察○二十五年議準州縣官隠匿海口之¶
<pb:KR2m0013_WYG_051-34b>¶
　　　船至五船者罰俸六月十船以下罰俸一年十¶
　　　五船以下降一級留任二十船以下降一級調¶
　　　用二十五船以下降二級調用三十船以下降¶
　　　三級調用三十船以上革職仍計所隠之船應¶
　　　徴税銀照數賠補○又¶
諭橋道渡口處所槩行收税於朕䘏商之意不符著九¶
　卿詹事科道㑹議具奏欽此遵¶
㫖議準止收出海入海船税進口内橋津地方貿易船¶
<pb:KR2m0013_WYG_051-35a>¶
　　　車等物仍停其徴收○三十二年覆準設關原¶
　　　以通商便民近多違例濫徴甚至小河小港以¶
　　　及近關之地旱路均行攔截擔負之民盡行檢¶
　　　索嗣後令各該督撫不時訪叅如别經發覺將¶
　　　該督撫一并處分○三十四年覆準各關監督¶
　　　所給商人印單不許徹囘如有徹囘多徴等弊¶
　　　該撫題叅議處○三十六年議準關差赴任均¶
　　　照各衙門事例聽舊官僉㸃經制書吏如有自¶
<pb:KR2m0013_WYG_051-35b>¶
　　　京私帶積蠹及年滿復充舊役謀占總科庫頭¶
　　　名色者嚴加議處○五十二年議準嗣後出差¶
　　　官攜家口赴任與不酌量關口足用多帶家人¶
　　　及任滿囘京不照題定兩月限内具呈考覈擅¶
　　　買田宅者發覺之日交與該部治罪至衙役除¶
　　　解餉公事仍赴京長接監督在任買優置妾及¶
　　　以闕額藉口題請展限者皆交該部治罪○五¶
　　　十三年題準湖廣桂陽等四縣行銷引鹽鹽蠹¶
<pb:KR2m0013_WYG_051-36a>¶
　　　串通太平關𣙜蠹阻留勒索又太平關統轄三¶
　　　關每過關船勒索單銀橋錢行令督撫嚴行禁¶
　　　止○五十五年議準𤓰洲税課司每年額徴税¶
　　　銀向徴貿易小民此後停其徴收令揚州府同¶
　　　知代為捐解並造入該同知經徴由牐額税内¶
　　　别欵清解如該同知再於商民私徴該撫即行¶
　　　題叅其税課大使既無徴收之責著令裁去○¶
　　　雍正元年¶
<pb:KR2m0013_WYG_051-36b>¶
詔各關差除正額錢糧外加増贏餘銀作何減除之處¶
　該部酌議具奏遵¶
㫖議準將淮安北新南新鳳陽天津臨清江海浙海荆¶
　　　州等九關加増贏餘銀悉行裁去○二年¶
諭國家之設關税所以通商而非累商所以便民而非¶
　病民也朕撫御寰區加惠黎庶惟恐民隠不能上逹¶
　近聞𣙜關者往往寄耳目於胥役不實驗客貨之多¶
　寡而止憑胥役之報單胥役於中未免高下其手任¶
<pb:KR2m0013_WYG_051-37a>¶
　意勒索飽其欲者雖貨多税重而朦蔽不報者有之¶
　或從輕報者有之不遂其欲雖貨少税輕而停滯關¶
　口至數日不得過是以國家之額税聽猾吏之侵漁¶
　以小民之脂膏飽姦胥之谿壑司其事者竟若罔聞¶
　又聞放關或有一日止一次者江濤險急河路窄隘¶
　停舟候關於商民亦甚不便嗣後𣙜關者務須秉公¶
　除弊過關之船随到随驗應收税者納税即放不得¶
　任胥役作姦勒索阻滯以副朕通商便民之意至於¶
<pb:KR2m0013_WYG_051-37b>¶
　崇文門收税及分委各口收税之人亦有多方勒索¶
　分外苛求之弊京師為四方輻輳之地行李絡繹豈¶
　宜苛刻滋擾監收者尤當不時稽察杜絶弊端各省¶
　關差若不遵諭㫖經朕訪聞定從重治罪欽此○又¶
諭凡商賈貿易之人往來關津宜加恩䘏故將關差歸¶
　之廵撫以廵撫為封疆大吏必能仰承徳意加惠商¶
　旅也但各關皆有逺處口岸所委看管之家人賢愚¶
　不一難免額外苛求及索取飯錢等弊稍不如意則¶
<pb:KR2m0013_WYG_051-38a>¶
　縛送有司有司礙廵撫之面徇情枉法則商民無所¶
　控訴矣嗣後著將應上税課之貨物遵照條例逐件¶
　刋刻詳單印刷多張各貨店均給一紙使衆人知悉¶
　其關上所有刋刻條例之木榜務令𥪡立街市使人¶
　人共見不得隠匿屋内或用他紙掩蓋以便高下其¶
　手任意苛索立法如此自能剔除弊端各省兼管關¶
　税之廵撫受朕委任之重尤當仰體朕心遴選誠實¶
　可信之人以任稽察之責必期商民有益方為稱職¶
<pb:KR2m0013_WYG_051-38b>¶
　　　欽此○五年覆準滸墅關豆税舊例丈八梁頭¶
　　　納銀六十七兩三錢小販每石七分近來丈八¶
　　　梁頭有改造深寛者令循例籖量多者依數每¶
　　　石二分六釐遞加其過船倉限槽餘豆亦每石¶
　　　二分六釐小販改每石四分○又題準糧船於¶
　　　裝卸馬頭産貨地方令押運官及沿塗催運文¶
　　　武官弁親身察驗如有不法姦丁舵工水手人¶
　　　等沿塗停泊攬載多貨立即申報題叅將運丁¶
<pb:KR2m0013_WYG_051-39a>¶
　　　照漏税例治罪貨物入官拏獲之兵役量加賞¶
　　　給如有明知故縱及漫無覺察者將該管運弁¶
　　　並地方官皆嚴加議處○又題準各商船戸不¶
　　　許私走支河務須直赴關口按例輸課如有包¶
　　　送漏税及隨帶軍器恃衆拒捕等弊將姦徒姦¶
　　　商船戸按律究治地方官議處至於近關土豪¶
　　　或繋無頼或繫革役成羣冒充廵攔撑駕白船¶
　　　横截汊港要路攔阻郷民柴米食用器具不應¶
<pb:KR2m0013_WYG_051-39b>¶
　　　納税之物勒索銀錢者許監督地方官弁協拏¶
　　　究治○又奏準回空糧船許帶土宜六十擔免¶
　　　其輸税伊等勢必將貨分散各船侵欺税課嗣¶
　　　後回空糧船所載梨棗等物仍令輸税○又奏¶
　　　準滸墅關嗣後徴收大梁頭船裝載豆貨活梁¶
　　　頭船裝載米貨均令籖量計石收銀四分其紬¶
　　　段每擔輸税銀二錢六分以七十五斤為一擔¶
　　　布每擔輸税銀二錢五分以百二十疋為一擔¶
<pb:KR2m0013_WYG_051-40a>¶
　　　桐油一擔輸税銀一錢二分至各色貨各樣船¶
　　　應徴條例並令刋刻木榜曉諭商民其各關徴¶
　　　收税銀亦令各關監督將各處見行徴收條例¶
　　　據實陳奏刋榜曉示毋得陽奉隂違倘經接任¶
　　　官察出從重治罪○又題準臨清關徴收米麥¶
　　　税銀照滸墅關之例籖量計石每石納銀二分¶
　　　二釐雜糧照原額每石一分一釐船戸應納正¶
　　　糧仍照舊徴輸○七年¶
<pb:KR2m0013_WYG_051-40b>¶
諭各關開放商船向例有部頒號簿近聞各關别設私¶
　簿徴收惟於報部之時始將號簿挨日填造其意以¶
　水路船往來多寡不齊若據實填簿則不能逐日有¶
　徴收數目恐干部駮是以設法匀𣲖填造如此則簿¶
　内全非實在數目與商船過税串票毫不相符殊非¶
　政體且凡事據實則可以無弊作偽則弊竇叢生今¶
　既任意匀𣲖填造則號簿亦為虚設矣嗣後各關於¶
　部頒號簿務須據實填寫倘無船過税之日亦即注¶
<pb:KR2m0013_WYG_051-41a>¶
　明不得仍蹈前轍如敢故違定嚴加議處該部亦不¶
　得濫行指駮致滋弊端欽此○又題準浙省南北兩¶
　　　關及浙海關税徴收税銀事宜均令刋立木榜¶
　　　以便商旅其嘉湖兩府南糧並民間完納漕糧¶
　　　租米等項進關原非商販其船税一槩免徴○¶
　　　又奏準鳳陽關所轄之正陽關商船以豫斛三¶
　　　百石為滿料關下裝船以五百石為滿料多餘¶
　　　者為加倉不足梁頭者為小販光州雜貨以擔¶
<pb:KR2m0013_WYG_051-41b>¶
　　　計税&KR2350;篷竹木以件計税臨淮長淮照梁頭例¶
　　　盱眙等本處裝載照關下例臨淮桅封船鈔每¶
　　　丈納銀二兩二錢每増減一尺各増減税銀三¶
　　　分並令將各口條例刋榜曉示○八年題準天¶
　　　津關向來收税一兩加等耗一分八釐船料一¶
　　　兩加等耗五分八釐著永行禁革○又題準嗣¶
　　　後有黄金販賣出洋者照鐵貨銅錢等物私出¶
　　　外境下海律治罪其監督守口文武官弁受賄¶
<pb:KR2m0013_WYG_051-42a>¶
　　　故縱與犯人同罪失察者照律叅處○又題準¶
　　　採捕魚船夾帶米榖皆由私牙代買囤口豫積¶
　　　小船般運停泊游移之故嗣後米牙必擇身家¶
　　　殷實取鄰甲同行保結如串商代買本人並濫¶
　　　保者一例治罪其海口居民多行囤積私糶者¶
　　　鄰甲舉首免罪止究本人容隠發覺並行連坐¶
　　　外來船均令進口停泊其各澚小船令地方官¶
　　　按數察明編號入册取具互結令各營縣汛口¶
<pb:KR2m0013_WYG_051-42b>¶
　　　官弁兵役實力稽察如有盤出私米及首報者¶
　　　準其賞給十分之三在洋拏獲者給半餘入官¶
　　　充公仍飭廵察兵役不得將海口居民食米指¶
　　　稱私積詐害違者按律治罪○又題準福建沿¶
　　　海各屬給照通糴米榖令各營縣官弁察驗照¶
　　　内買米地方準其買足即於照内注明數目移¶
　　　知原籍察對如逾地偷買者拏究該地方官弁¶
　　　或故縱奉行不力者指名題叅○九年題準山¶
<pb:KR2m0013_WYG_051-43a>¶
　　　海關之西北石門寨等處梨税準其每包減税¶
　　　一半止納三分以䘏窮民將各税徴收火耗酌¶
　　　定以每兩扣耗二錢其二錢二分者減去二分¶
　　　二錢五分者減去五分○十年議準徴收商税¶
　　　條例令管關者刋刻散給未免隠匿由己應行¶
　　　令各督撫轉飭附近關口之地方官將題定見¶
　　　行條例刋刷小本頒發各行戸散賣每本定價¶
　　　銀二分以為刋刷之資仍委官不時訪察如各¶
<pb:KR2m0013_WYG_051-43b>¶
　　　關木榜有黏貼掩蓋及書役苛索等弊即詳報¶
　　　上司題叅至地方官刋發條例有不詳晰校定¶
　　　遺漏錯誤或扶同徇隠者一并叅處○十二年¶
諭直省關税監督於地方官原不相統轄一切呼應不¶
　靈而大小口岸甚多監督一人勢難分身兼顧雖選¶
　委書吏廵役公同親信家人稽察收放而地方文武¶
　官弁以為無與已事並不協力或轉挾私則姦商之¶
　隠漏土豪之把持督撫或不關心監督動則掣肘不¶
<pb:KR2m0013_WYG_051-44a>¶
　獨於税務無補即於地方亦難免擾累嗣後凡有監¶
　督各關著該督撫監管所屬口岸飭令該地方文武¶
　各官不時廵察如有縱容滋擾情弊聽督撫叅處至¶
　監督徴收税課及凡應行事宜仍照舊例遵行不必¶
　聽督撫節制如此庶既有專司仍無敢岐視於税課¶
　商民似均有禆益欽此○十三年¶
諭聞江南淮安版牐地方有土豪人等開立寫船包載¶
　等行由該縣濫請司帖合夥朋充為客商之擾累曾¶
<pb:KR2m0013_WYG_051-44b>¶
　經該關差追帖禁止而土豪等仍改易姓名盤踞淮¶
　關上下凡有南河北河西河三路豆米貨船内有重¶
　載在於關口雇覔小船起駮者輙恃强代雇任意勒¶
　索使用不饜不休客商甚為苦累毎致觀望不前朕¶
　得之傳聞者著該督撫再行確察倘果有此等情弊¶
　即嚴懲禁止毋得視為具文嗣後布政使司衙門亦¶
　不得濫給牙帖若他處關口有似此作弊者著該督¶
　撫一例察禁欽此○又題準山東青白二豆素資江¶
<pb:KR2m0013_WYG_051-45a>¶
　　　省民食雖不在例禁之内但沿海載運商船出¶
　　　入理宜設法稽察以杜偷賣應令山東海口各¶
　　　州縣衛設立兩聨印票凡有豆船出口將商客¶
　　　船戸年貌籍貫本船字號梁頭尺丈二豆數目¶
　　　出口月日逐一填注票内一給商船一留該處¶
　　　存察該船到次由海關進口上税者該關驗明¶
　　　人船豆數相符即於來票内填明到口日期鈐¶
　　　用關印仍將船票交商進口竢賣完回東呈送¶
<pb:KR2m0013_WYG_051-45b>¶
　　　原給衙門驗票察銷其由劉河收口者亦令該¶
　　　關别設豆船印票發存口岸竢豆船進口上税¶
　　　之時即將印票驗填進口日期將山東來票截¶
　　　角一并交與本商回東呈繳其有江南客商在¶
　　　東買豆回省者亦由山東給與印票竢回省將¶
　　　票繳存關口一月彚移覈銷仍令山東州縣衛¶
　　　每月將給過豆船票號造册申請咨送江南稽¶
　　　察江南關口亦將每月到關驗過豆數造册申¶
<pb:KR2m0013_WYG_051-46a>¶
　　　齎咨送山東較對至前次已經出口之船於下¶
　　　次出口船票内令山東各州縣衛照數開載聽¶
　　　江南海關體察前船曾否到省如有未到即關¶
　　　㑹確察嗣後山東豆船倘無印票而載運出口¶
　　　及有匿票私賣並與原票不符之處一經察出¶
　　　根究明確將無印票而載運出口及匿票私賣¶
　　　者船豆皆入官販豆人等照偷運米榖出洋例¶
　　　治罪其與原票不符者果有私賣外洋情事將¶
<pb:KR2m0013_WYG_051-46b>¶
　　　船豆亦皆入官販豆人等亦照偷運米豆出洋¶
　　　例治罪如無私賣外洋情事或因出口之時二¶
　　　豆數目未經覈準有與原數短少無多者將販¶
　　　豆之人照違制律杖一百船豆免其入官如該¶
　　　管官不行詳察致有偷漏私越情弊别經發覺¶
　　　照失察偷運米榖出洋例罰俸一年○又議準¶
　　　各關將徴收税條刋書大字立於關口不得書¶
　　　寫小字懸立僻處違者該督撫即行題叅又近¶
<pb:KR2m0013_WYG_051-47a>¶
　　　關前後數里之内有設廵役者悉行革除以安¶
　　　商旅○乾隆元年¶
　諭朕聞外洋紅毛夾版船到廣時泊於黄埔地方起¶
　　其所帶礮位然後交易竢交易事竣再行給還至¶
　　輸税之法每船按梁頭徴銀二千兩左右再照則¶
　　徴其貨物之税此向來之例也乃近來夷人所帶¶
　　之礮聽其安放船中而於額税之外將所攜置貨¶
　　見銀别徴加一之税名曰繳送亦與舊例不符朕¶
<pb:KR2m0013_WYG_051-47b>¶
　　思從前洋船到廣既有起礮之例此時仍當遵行¶
　　何得改易至於加増繳送税銀尤非朕加惠逺人¶
　　之意著該督察照舊例按數裁減並將朕㫖宣諭¶
　　各夷人知之欽此○二年奏準殺虎口肩擔背負¶
　　　攜帶箕筐笤箒鞋襪麥麯等物免其輸税其興¶
　　　販積成車䭾捆擔者仍照例輸納○又覆準各¶
　　　省米榖税例龍江西新山海贑殺虎口張家口¶
　　　閩海江海太平南新廟灣成都府等處皆稱向¶
<pb:KR2m0013_WYG_051-48a>¶
　　　來並不徴收米榖之税崇文門打箭鑪與揚州¶
　　　之滕壩均收酒米之税其餘豆麥雜糧槩不徴¶
　　　收均應遵循舊例毋庸議外至九江粤海蕪湖¶
　　　鳳陽清江厰北新天津浙海等關並廣西之桂¶
　　　林平樂梧州潯州富川賀懷集等府縣皆稱徴¶
　　　收船料揚州由牐淮安宿遷臨清滸墅䕫關等¶
　　　處皆稱籖量計石按例徴税未便遽行更張但¶
　　　米榖為民食所資與百貨不同若不分别豐歉¶
<pb:KR2m0013_WYG_051-48b>¶
　　　槩行徴收恐歉歲省分致増米價有妨民食嗣¶
　　　後舊徴米税船料各關除豐登之年遵照舊例¶
　　　按則徴收外倘地方偶遇旱澇其附近省分各¶
　　　關口令該督撫即將被災情形具奏請¶
　㫖寛免凡米榖船一到即便放行竢該地方秋收成¶
　　　熟方準按照舊例徴收再廣東開建恩平二縣¶
　　　米船税銀均屬奇零商販不同外省大商巨艦¶
　　　永停徴收○三年奏準回空糧船稍帶零星梨¶
<pb:KR2m0013_WYG_051-49a>¶
　　　棗六十石以下免其𣙜課○又覆準凡裝載米¶
　　　糧船察明實繋販往歉收地方者免税放行仍¶
　　　給印照至歉收地方關口察驗填明到關月日¶
　　　鈐印發票令其回關察照如回船載有他貨止¶
　　　徴貨税免其船料倘販米船不往歉收地方卸¶
　　　賣者仍照例輸税如有揑稱販往歉收處給有¶
　　　過關免税印票而竟往他處販賣者察出照漏¶
　　　税例罰懲○又¶
<pb:KR2m0013_WYG_051-49b>¶
　諭今春因直隸米價昂貴朕特頒諭㫖將天津臨清¶
　　二關及通州張家灣馬頭等處米税寛免徴收商¶
　　賈聞風踴躍往來販運民食無闕已有成效嗣因¶
　　二麥有收經管理天津關報部行直督察覈随經¶
　　督臣覆奏照例開徴在案近因沿河地方被水較¶
　　重附京一帶米價加昂見在又開海運商販必多¶
　　仍應免輸税銀以示鼓舞著將内河前項米糧各¶
　　税一并暫停徴税俾商賈争趨雲集於畿輔民食¶
<pb:KR2m0013_WYG_051-50a>¶
　　自有裨益即速行文督臣等知之欽此○又題準¶
　　　出海樵採船每船準帶食鍋一口每名止許攜¶
　　　斧一把在船人數不得過十人令地方官均於¶
　　　照内注明出入察驗有夾帶出口及進口闕少¶
　　　者即行嚴究○四年奏準滸墅關續設蠡口港¶
　　　等十三處王莊等十處顧二房廊下等五處口¶
　　　岸廵攔稽察透漏應暫為存留毋庸裁汰仍不¶
　　　作報部經制其附近鎮集船載米不及十石及¶
<pb:KR2m0013_WYG_051-50b>¶
　　　農民交租辦糧質當米麥並本地土貨㮣不得¶
　　　徴收税銀○五年奏準嗣後在京在外官員家¶
　　　眷船過關除無貨物照常驗放如有姦牙土豪¶
　　　假揑京官名帖討關等弊該管關官即行拏究¶
　　　或京官子弟執持父兄名帖討關夾帶貨物希¶
　　　圖免税者照例叅處如該管關官不行詳察及¶
　　　明知瞻徇者一并議處○六年奏準嗣後各關¶
　　　領帑委官採辦銅錫鉛經過關口察驗文批數¶
<pb:KR2m0013_WYG_051-51a>¶
　　　目相符立即放行不得收納税課其有額外多¶
　　　帶餘銅及夾帶别項貨物則照例徴收如有偷¶
　　　漏情弊令該監督報恭其運載船既照時價給¶
　　　發水脚仍輸納税料○又題準嗣後各省發帑¶
　　　委官採買振濟及糶三補倉米榖經過各關口¶
　　　免其納税止徴船料○七年覆準北新關經過¶
　　　米船準其照舊徴收梁頭課銀不必計石科税¶
　　　其空船過口亦照舊免其納料○八年奏準江¶
<pb:KR2m0013_WYG_051-51b>¶
　　　蘇起運振糶米穀非同客商米穀是以給發水¶
　　　脚止能計站覈給而經由關口難於豫定不能¶
　　　包算船料在内其從前酌定脚費每米穀一石¶
　　　毎百里給銀八釐之例既無應輸船料在内而¶
　　　較之民閒雇募脚價實屬短少毎遇撥運雇覔¶
　　　之時船戸率多畏避若再令其完納船料勢難¶
　　　賠累應將在官撥運米穀免徴船料○九年奏¶
　　　準嗣後福建如遇歉收之年委官於米賤省分¶
<pb:KR2m0013_WYG_051-52a>¶
　　　購買海運接濟不得招商運販以滋弊竇○十¶
　　　年題準福建臺灣一府産米素饒泉漳諸府多¶
　　　仰給於臺粟今商漁船般運過多以致漳泉諸¶
　　　府失所援濟嗣後商船毎船止許帶食米六十¶
　　　石於出鹿耳門之先令臺防同知察驗有多帶¶
　　　者分别責懲餘米就地起賣倘不能驗明致有¶
　　　夾帶至入口盤出或别處發覺者將該同知照¶
　　　例分别米榖多寡議處其沿海港汊紛岐難免¶
<pb:KR2m0013_WYG_051-52b>¶
　　　透漏令地方文武官弁實力廵察拏禁¶
　　　一各關見行條例有單徴商税者有單徴船料¶
　　　者有商税船料並徴者自康熈八年至乾隆十¶
　　　六年節年沿革損益屢經考訂就本關時勢因¶
　　　地制宜應加者加應減者減務期上無虧於¶
　　國課下無擾於商旅毎關刋刻見行條例各一本¶
　　　由部頒發各關令其遵照徴收部中亦各存一¶
　　　本以備稽考¶
<pb:KR2m0013_WYG_051-53a>¶
　¶
　¶
　¶
　¶
　¶
　¶
　¶
　¶
<pb:KR2m0013_WYG_051-53b>¶
　¶
　¶
　¶
　¶
　¶
　¶
　¶
欽定大清㑹典則例卷四十八¶
