# -*- mode: mandoku-view; -*-
#+TITLE: 欽定大清會典則例
#+DATE: 2015-08-24 22:50:06.321500
#+PROPERTY: ID KR2m0013
#+PROPERTY: BASEEDITION WYG    
#+PROPERTY: JUAN 卷七十三
<pb:KR2m0013_WYG_076-1a>¶
欽定四庫全書¶
欽定大清㑹典則例卷七十三¶
　　　禮部¶
　　　　儀制清吏司¶
　　　相見禮¶
　　　一内外王公相見儀崇徳年間定外藩親王來¶
　　　見親王主人出殿降階迎主人居左賓居右由¶
　　　殿中門入主人西面立賓東面立行二跪六叩¶
<pb:KR2m0013_WYG_076-1b>¶
　　　禮就坐主人位於東賓位於西從官於殿外行¶
　　　二跪六叩禮從賓後坐辭退從官行一跪一叩¶
　　　禮先退賓離位行一跪一叩禮主人答禮如之¶
　　　送至初迎處本府官屬送至府門外退外藩郡¶
　　　王來見主人出殿迎不降階由中門先入賓隨¶
　　　入行二跪六叩禮主人跪受半禮答半禮辭退¶
　　　賓離坐行一跪一叩禮主人跪拱手不叩興送¶
　　　至初迎處餘儀與外藩親王見同外藩貝勒來¶
<pb:KR2m0013_WYG_076-2a>¶
　　　見主人離坐迎不出殿賓由殿右門入行二跪¶
　　　六叩禮主人拱手立受就坐主人位正中賓位¶
　　　西旁辭退賓離坐行一跪一叩禮主人立受如¶
　　　初賓出不送餘儀與外藩郡王見同外藩貝子¶
　　　公來見府屬官引進殿内行二跪六叩禮主人¶
　　　拱手正坐受辭退賓離坐行一跪一叩禮主人¶
　　　坐受如初從官退至原叩處行一跪一叩禮畢¶
　　　出餘儀與外藩貝勒見同外藩親王來見郡王¶
<pb:KR2m0013_WYG_076-2b>¶
　　　主人迎送於大門内辭退賓主人各就坐行一¶
　　　跪一叩禮餘儀與見親王同外藩郡王來見與¶
　　　内外親王相見同外藩貝勒來見與外藩郡王¶
　　　見親王同外藩貝子來見與外藩貝勒見親王¶
　　　同外藩公來見郡王與見親王同外藩親王來¶
　　　見貝勒主人迎於府門外賓先行主人稍後入¶
　　　行一跪三叩禮從官行禮亦一跪三叩辭退送¶
　　　至初迎處餘儀與見郡王同外藩郡王來見賓¶
<pb:KR2m0013_WYG_076-3a>¶
　　　主及從官行禮均一跪三叩餘儀與外藩親王¶
　　　見郡王同外藩貝勒來見賓主行禮咸一跪三¶
　　　叩餘儀與内外郡王相見同外藩貝子來見賓¶
　　　主行禮咸一跪三叩餘儀與外藩貝勒見郡王¶
　　　同外藩公來見與外藩貝子見郡王同外藩王¶
　　　貝勒來見貝子貝子迎於大門外賓先行主人¶
　　　隨入賓主行一跪一叩禮従官亦一跪一叩主¶
　　　人拱手坐受辭退從官行禮拱受如初送賓於¶
<pb:KR2m0013_WYG_076-3b>¶
　　　初迎處候乗馬乃退餘儀與外藩郡王見貝勒¶
　　　同外藩貝子來見賓主行禮咸一跪一叩餘儀¶
　　　與内外貝勒相見同外藩公來見賓主行禮咸¶
　　　一跪一叩餘儀與外藩貝子見貝勒同外藩王¶
　　　貝勒來見公與見貝子同外藩貝子來見迎送¶
　　　於大門内餘儀與外藩貝勒見貝子同外藩公¶
　　　來與内外貝子相見同¶
　　　一王公塗遇儀崇徳元年定親王出行郡王遇¶
<pb:KR2m0013_WYG_076-4a>¶
　　　讓道行貝勒遇執事廻避譲道旁行貝子鎮國¶
　　　公固倫額駙和碩公主額駙遇勒馬鞠躬側立¶
　　　道旁候過輔國公鎮國將軍民公都統尚書以¶
　　　下皆下馬立道旁候過固倫公主和碩公主遇¶
　　　相讓尊長在先分路行郡主以下縣君以上遇¶
　　　停車候過○郡王出行貝勒公主以下遇與遇¶
　　　親王廻避儀同○貝勒出行貝子鎮國公固倫¶
　　　額駙和碩公主額駙遇讓道旁行輔國公鎮國¶
<pb:KR2m0013_WYG_076-4b>¶
　　　將軍民公都統尚書遇勒馬側立道旁候過輔¶
　　　國將軍副都統侍郎等官以下皆下馬立道旁¶
　　　候過固倫公主和碩公主遇貝勒讓道行郡主¶
　　　縣主郡君遇相讓分路行縣君遇停車候過○¶
　　　貝子出行鎮國公和碩公主額駙遇分路行輔¶
　　　國公鎮國將軍民公都統尚書遇讓道旁行輔¶
　　　國將軍副都統侍郎及叅領等官遇勒馬側立¶
　　　道旁候過佐領等官以下皆下馬候過固倫公¶
<pb:KR2m0013_WYG_076-5a>¶
　　　主和碩公主遇貝子勒馬候過郡主縣主遇貝¶
　　　子讓道行郡君縣君遇相讓分路行○鎮國公¶
　　　出行輔國公鎮國將軍民公都統尚書遇分路¶
　　　行輔國將軍副都統侍郎及叅領等官遇勒馬¶
　　　側立道旁候過佐領以下等官皆下馬候過○¶
　　　輔國公出行鎮國將軍都統尚書等官遇分路¶
　　　行輔國將軍副都統侍郎等官遇譲道旁行奉¶
　　　國將軍叅領佐領等官遇勒馬立於道旁候過¶
<pb:KR2m0013_WYG_076-5b>¶
　　　䕶軍校驍騎校等官及軍民人等皆下馬候過¶
　　　○鎮國將軍出行輔國將軍副都統侍郎等官¶
　　　遇分路行奉國將軍叅領佐領等官遇勒馬立¶
　　　於道傍候過䕶軍校驍騎校等官及軍民人等¶
　　　皆下馬候過○輔國將軍出行奉國將軍叅領¶
　　　等官遇譲道旁行佐領等官遇勒馬候過䕶軍¶
　　　校驍騎校等官及軍民人等皆下馬候過○奉¶
　　　國將軍出行佐領等官遇讓道行䕶軍校驍騎¶
<pb:KR2m0013_WYG_076-6a>¶
　　　校等官及軍民人等皆勒馬候過○閒散宗室¶
　　　遇親王以下輔國將軍以上皆下馬遇民公以¶
　　　下大臣皆不下馬分路行○覺羅有職者各照¶
　　　品級迴避無職者遇親王以下輔國將軍以上¶
　　　皆下馬遇民公都統尚書等官皆引馬迴避其¶
　　　餘各官皆不廻避讓道行凡奉¶
　欽差及齎奉¶
　勅㫖或¶
<pb:KR2m0013_WYG_076-6b>¶
　欽賜恩賞者遇王等於道及過王府門皆不下馬○¶
　　　又定親王府門郡王過並隨從人員皆不下馬¶
　　　貝勒過鞠躬趨馬過隨從人員皆下馬親王福¶
　　　晉郡王福晉過序長幼應下車者歩行過不應¶
　　　下車者徑過隨從婦女各照其主固倫公主和¶
　　　碩公主郡主縣主過並隨從婦女皆不下車馬¶
　　　隨從人員皆下馬郡君縣君過不下車隨從男¶
　　　婦皆下車馬貝子和碩公主額駙民公以下官¶
<pb:KR2m0013_WYG_076-7a>¶
　　　員及軍民人等過皆下馬貝勒夫人以下官員¶
　　　命婦及軍民人等婦女過皆下車馬　郡王府¶
　　　門與親王同○貝勒府門貝子鎮國公過不下¶
　　　馬隨從人員皆下馬輔國公和碩公主額駙民¶
　　　公以下官員及軍民人等過皆下馬貝勒夫人¶
　　　過序長幼應下車者歩行過不應下車者徑過¶
　　　隨從婦女各照其主郡君縣君過並隨從婦女¶
　　　皆不下車馬隨從人員皆下馬貝子夫人以下¶
<pb:KR2m0013_WYG_076-7b>¶
　　　官員命婦及軍民人等婦女過皆下車馬○康¶
　　　熙十八年題準和碩公主遇親王郡王停車候¶
　　　過遇貝勒相譲分路行遇貝子貝子讓道行和¶
　　　碩公主額駙郡主額駙遇親王郡王皆下馬立¶
　　　道旁候過遇貝勒勒馬側立道旁候過遇貝子¶
　　　譲道旁行遇鎮國公分路行閒散宗室遇和碩¶
　　　公主額駙不下馬分路行覺羅無職者遇和碩¶
　　　公主額駙不下馬引馬廻避餘均照舊例行¶
<pb:KR2m0013_WYG_076-8a>¶
　　　一王貝勒府屬慶賀儀崇徳元年定親王生辰¶
　　　及元日該旗都統以下佐領以上官員齊集稱¶
　　　賀行二跪六叩禮郡王生辰及元日本府屬員¶
　　　齊集稱賀行二跪六叩禮貝勒生辰及元日本¶
　　　府屬員齊集稱賀行一跪三叩禮若該屬官員¶
　　　無事不至府慶賀者治罪○順治九年題準親¶
　　　王郡王貝勒生辰及元日該府屬員聼鳴贊人¶
　　　員贊唱行禮作樂其鳴贊人員聽各府選擇¶
<pb:KR2m0013_WYG_076-8b>¶
　　　一京官相見儀雍正五年定八旗官於本署白¶
　　　事都統副都統前叅領侍立佐領以下官屈一¶
　　　膝其侍衛藍翎侍衛及騎都尉以上之副叅領¶
　　　署叅領並視叅領雲騎尉以下之副叅領並視¶
　　　佐領驍騎校等官白事於叅領前屈一膝佐領¶
　　　前侍立歩軍副尉在歩軍統領前屈一膝翼尉¶
　　　前侍立歩軍尉城門領在統領翼尉前咸屈一¶
　　　膝在協尉前侍立公所白事都統副都統前男¶
<pb:KR2m0013_WYG_076-9a>¶
　　　以上官侍立輕車都尉以下官屈一膝管旗務¶
　　　之王貝勒貝子入八分公前叅領以下官咸屈¶
　　　一膝佐領繋大臣兼攝者從其品繋小京堂及¶
　　　科道等官兼攝者視叅領繋宗室於八旗都統¶
　　　前皆侍立前鋒統領䕶軍統領前前鋒參領侍¶
　　　衛䕶軍叅領侍衛以下騎都尉以上之各副叅¶
　　　領署叅領並視八旗叅領雲騎尉以下副叅領¶
　　　署參領及䕶軍叅領署叅領並視八旗佐領前¶
<pb:KR2m0013_WYG_076-9b>¶
　　　鋒校䕶軍校視八旗驍騎校如八旗官白事於¶
　　　别旗各長官與本旗同有越分違例者該管大¶
　　　員並稽察八旗御史題叅議處○又奉¶
旨宗室管佐領白事於王公前皆著屈一膝○又定各¶
　　　部院司官路遇堂官勒馬候過在本署理事堂¶
　　　官上坐司官侍立若事件繁多司官設褥席地¶
　　　序坐如在朝房堂官席地坐司官屈一膝白事¶
　　　堂官前往來皆趨過滿漢司官一例遵行不得¶
<pb:KR2m0013_WYG_076-10a>¶
　　　互異違者堂官指叅議處其漢科道亦照滿科¶
　　　道儀節違者如之堂官如徇情容隠察出一并¶
　　　議處¶
　　　一京官途遇儀崇徳元年定固倫額駙出行鎮¶
　　　國公和碩公主額駙遇分路行輔國公鎮國將¶
　　　軍民公都統尚書等官遇讓道旁行輔國將軍¶
　　　副都統侍郎及叅領等官遇勒馬立於道旁候¶
　　　過佐領等官以下遇皆下馬候過(若額駙繋親/王郡王貝勒)¶
<pb:KR2m0013_WYG_076-10b>¶
　　　(各照/本爵)○超品公和碩公主額駙出行都統子尚¶
　　　書等官遇讓道旁行副都統侍郎叅領等官遇¶
　　　勒馬立於道旁候過佐領等官以下遇皆下馬¶
　　　候過(若額駙繋親王郡王/貝勒貝子各照本爵)○民公郡主額駙出¶
　　　行都統子尚書等官遇分路行副都統侍郎等¶
　　　官遇譲道旁行叅領佐領等官遇勒馬立於道¶
　　　旁候過䕶軍校驍騎校等官及軍民人等皆下¶
　　　馬候過○都統子尚書縣主額駙出行副都統¶
<pb:KR2m0013_WYG_076-11a>¶
　　　侍郎等官遇讓道旁行叅領佐領等官遇勒馬¶
　　　立於道旁侯過䕶軍校驍騎校等官及軍民人¶
　　　等皆下馬候過○内大臣副都統䕶軍統領前¶
　　　鋒統領郡君額駙大學士侍郎等官出行叅領¶
　　　等官遇讓道旁行佐領等官遇勒馬候過䕶軍¶
　　　校驍騎校等官及軍民人等皆下馬侯過○一¶
　　　等侍衛䕶衛叅領前鋒叅領縣君額駙學士滿¶
　　　啟心郎郎中等官出行佐領等官遇讓道旁行¶
<pb:KR2m0013_WYG_076-11b>¶
　　　䕶軍校驍騎校等官及軍民人等皆勒馬候過¶
　　　○二等侍衛䕶衛鄉君額駙佐領漢啟心郎員¶
　　　外郎等官出行䕶軍校驍騎校等官及軍民人¶
　　　等遇譲道行○超品公以下文武各官命婦皆¶
　　　照本夫迴避例○凡奉¶
　欽差及奉齎¶
　勅㫖或¶
　欽賜恩賞者遇應迴避官不下馬分路行○順治八¶
<pb:KR2m0013_WYG_076-12a>¶
　　　年題準官員廻避等儀均與崇徳元年定例同¶
　　　其新設官貟侯伯與民公同男與副都統同輕¶
　　　車都尉與叅領同騎都尉雲騎尉與佐領同内¶
　　　大臣改與都統同○九年題準民公和碩公主¶
　　　額駙郡主額駙侯伯出行都統子尚書等官遇¶
　　　分路行副都統侍郎等官遇讓道旁行叅領郎¶
　　　中佐領員外郎雲騎尉主事等官遇勒馬立於¶
　　　道旁候過䕶軍校驍騎校等官及軍民人等皆¶
<pb:KR2m0013_WYG_076-12b>¶
　　　下馬候過○都統内大臣子尚書縣主額駙出¶
　　　行副都統侍郎等官遇譲道旁行叅領郎中佐¶
　　　領員外郎雲騎尉主事等官遇勒馬立於道旁¶
　　　候過䕶軍校驍騎校等官及軍民人等皆下馬¶
　　　候過○䕶軍統領歩軍統領副都統侍郎男前¶
　　　鋒統領郡君額駙等官出行叅領郎中等官遇¶
　　　讓道旁行佐領貟外郎雲騎尉主事等官遇勒¶
　　　馬候過䕶軍校驍騎校等官及軍民人等皆下¶
<pb:KR2m0013_WYG_076-13a>¶
　　　馬候過○一等侍衛䕶衛叅領輕車都尉郎中¶
　　　縣君額駙等官出行佐領員外郎雲騎尉主事¶
　　　等官遇讓道旁行䕶軍校驍騎校等官及軍民¶
　　　人䓁遇皆勒馬候過○二等侍衛䕶衛騎都尉¶
　　　佐領員外郎鄉君額駙雲騎尉主事等官出行¶
　　　䕶軍校驍騎校等官及軍民人等遇讓道旁行¶
　　　　民公以下文武各官命婦均照本夫迴避例¶
　　　　康熙十八年題準在京武職民公侯伯以下¶
<pb:KR2m0013_WYG_076-13b>¶
　　　散秩大臣男以上文職大學士尚書以下學士¶
　　　大九卿以上許用引馬一官卑及軍民人等遇¶
　　　皆照例下馬迴避違者送該部議處其不應用¶
　　　引馬而擅用者官交該部議處民交刑部治罪¶
　　　一直省文職官相見儀康熙三十三年定督撫¶
　　　開門視事撫先督後每月逢五逢十督撫司道¶
　　　府廰等官均停相見大小各官除朝賀祭祀及¶
　　　到任外相見不具朝服○雍正八年定總督河¶
<pb:KR2m0013_WYG_076-14a>¶
　　　道總督漕運總督廵撫觀風整俗使學院廵鹽¶
　　　御史廵察御史廵視臺灣御史相見坐次及文¶
　　　移均平行司道見督撫大門外下轎由左門進¶
　　　督撫迎至堂後屛内初見用履歴手本具補服¶
　　　行庭叅禮督撫親扶免三揖常見用官銜手本¶
　　　三揖坐次督撫正坐司道侍坐待茶辭出三揖¶
　　　督撫送至暖閣後司道三揖拱立竢督撫入屏¶
　　　門復三揖出督撫次日用名柬答拜凡司道揖¶
<pb:KR2m0013_WYG_076-14b>¶
　　　督撫皆答揖文移督撫下行用牌司道上行用¶
　　　申文府㕔見督撫由左門進初見用履歴手本¶
　　　具補服行庭叅禮禀拜免三揖常見用官銜手¶
　　　本三揖旁坐待茶辭出三揖督撫起立不送不¶
　　　答拜凡府㕔揖督撫皆答揖州縣見督撫禀揖¶
　　　皆起立拱手餘儀與府廳同如府㕔州縣同見¶
　　　西向列坐府㕔在前州縣稍後教官見督撫與¶
　　　州縣同首領佐貳雜職等官見督撫由左門進¶
<pb:KR2m0013_WYG_076-15a>¶
　　　初見用履歴手夲具補服一跪三叩不揖不坐¶
　　　常見用官銜手本餘儀同府㕔見司道由左門¶
　　　進初見用履㦄手本具補服行庭叅禮司道親¶
　　　扶免三揖常見用官銜手本三揖坐次府廳西¶
　　　面司道東北面待茶辭出三揖兩司送至暖閣¶
　　　後各道送至大堂檐下三揖出司道於次日用¶
　　　名柬答拜凡府㕔揖司道皆答揖文移司道下¶
　　　行用牌府廰上行用申文州縣見司道行庭叅¶
<pb:KR2m0013_WYG_076-15b>¶
　　　禮禀拜免不答拜餘儀與府廰同教官見司道¶
　　　與州縣同首領佐貳雜職等官見司道與見督¶
　　　撫同同知通判見知府用晚生名柬由中門進¶
　　　行賓主禮文移府用關文同知通判用牒呈州¶
　　　縣佐貳見州縣與佐貳見知府同知縣見府㕔¶
　　　府送至堂後屏内廰送至大堂前檐下餘儀與¶
　　　知府見司道同文移府廰下行用牌知縣上行¶
　　　用申文直隸州知州見上司及接屬員與知府¶
<pb:KR2m0013_WYG_076-16a>¶
　　　同與各府皆用牒呈府與直隸州用墨筆照㑹¶
　　　州行所轄知縣用牌知縣用申文非所屬者仍¶
　　　用移文直隸州州同州判見上司及接屬官與¶
　　　府同知通判同兩司首領官與府廰州縣相見¶
　　　用名柬由中門進惟照磨知事與府㕔用晚生¶
　　　名柬由左門進皆行賓主禮文移府廳州縣用¶
　　　關文兩司首領等官與府用牒呈與㕔及州縣¶
　　　用關文教官見府㕔與知縣同府首領與縣佐¶
<pb:KR2m0013_WYG_076-16b>¶
　　　貳等官見知府與見司道同見㕔與州縣見兩¶
　　　司同雜職等官見府㕔與見司道同直隸州儒¶
　　　學及州縣儒學見知州知縣用晚生名柬由中¶
　　　門進行賓主禮文移知州用牒儒學用牒呈與¶
　　　州同州判平行吏目典史及廵驛雜職見知縣¶
　　　如知縣見知府禮文移知縣用牌雜職用申文¶
　　　知縣與府首領州同州判皆平行¶
　　　一督學管關等官相見儀康熙二十九年題準¶
<pb:KR2m0013_WYG_076-17a>¶
　　　各關監督與督撫司道以下官相見及用文移¶
　　　均照副將例行○雍正八年定司道見學院用¶
　　　官銜名柬儀門外下轎由中門進學院迎至堂¶
　　　檐下司道三揖學院讓入後堂行賓主禮待茶¶
　　　辭出三揖學院送至堂檐下三揖由中門歩出¶
　　　學院隨用名柬答拜凡司道揖學院皆答揖文¶
　　　移學院行兩司仰兩司經歴司鈔文呈堂兩司¶
　　　亦票仰經歴司轉呈學院學院行道員以下皆¶
<pb:KR2m0013_WYG_076-17b>¶
　　　用牌各道用呈文如學院繋三品以上京堂出¶
　　　差者司道以下各官與見督撫禮同文移亦同¶
　　　府㕔見學院大門外下轎由中門進學院迎送¶
　　　於堂後屏門外餘儀與司道見督撫同學院於¶
　　　次日用名柬答拜文移學院用牌府㕔以下皆¶
　　　用申文州縣見學院行庭叅禮學院出位答揖¶
　　　辭出學院送至堂後屏門内餘儀與見督撫同¶
　　　教官見學院與知縣見督撫同首領佐貳雜職¶
<pb:KR2m0013_WYG_076-18a>¶
　　　等官見學院與見督撫同司道以下等官見廵¶
　　　鹽御史廵察御史廵視御史與見學院同文移¶
　　　亦同○鹽運使鹽道見鹽院與司道見督撫同¶
　　　文移亦同運同運副提舉運判見鹽院與府㕔¶
　　　見督撫同文移亦同鹽運使司經歴知事大使¶
　　　等官見本管上司與首領雜職見上司禮同文¶
　　　移亦同如鹽大使由舉人進士出身者其見上¶
　　　司與州縣同運使見督撫與司道同運同見督¶
<pb:KR2m0013_WYG_076-18b>¶
　　　撫與知府同運副提舉運判見督撫與同知通¶
　　　判同¶
　　　一順天府尹與府丞相見平行治中通判見府¶
　　　尹與直省司道見督撫同見府丞與直省司道¶
　　　見學政同經歴以下等官見府尹府丞治中通¶
　　　判與外府首領官見府廳同所屬州縣見府尹¶
　　　與見督撫同見府丞與見司道同見治中通判¶
　　　與見府㕔同○奉天府屬知府見府尹與直省¶
<pb:KR2m0013_WYG_076-19a>¶
　　　知府見督撫同見府丞與見學政同其餘與順¶
　　　天同○奉天府所屬府州縣等官見¶
　　盛京五部侍郎與見奉天府尹同¶
　　　一直省文武官相見儀順治十二年題準提督¶
　　　見總督由中門入至儀門外下馬總督至提督¶
　　　堂前下轎坐次總督正坐提督侍坐如提督兼¶
　　　子爵以上者總督居左提督居右文移總督用¶
　　　劄付提督用咨呈與廵撫相見坐次及文移皆¶
<pb:KR2m0013_WYG_076-19b>¶
　　　平行如廵撫加兵部銜者提督於儀門外下馬¶
　　　與司道府廳相見坐次文移皆平行惟府廰於¶
　　　提督儀門外下轎馬州縣見提督由左門出入¶
　　　提督迎送至堂檐下後堂待坐州縣官旁坐文¶
　　　移用呈禀總兵官見總督用履歴手本大門外¶
　　　下馬由左門進堂上三揖總督答揖後堂待坐¶
　　　總督正坐總兵官旁坐出送至堂檐下見廵撫¶
　　　叅堂待坐廵撫拜總兵官大堂列坐皆至儀門¶
<pb:KR2m0013_WYG_076-20a>¶
　　　下轎馬迎送至下轎馬處文移各用手本廵撫¶
　　　加兵部銜者總兵官由左門進堂上三揖廵撫¶
　　　答揖後堂待坐迎送至堂檐下與司道分司運¶
　　　同相見皆平行文移各用手本與府㕔相見平¶
　　　行總兵官文移行府仰經&KR0663;司鈔文呈堂府亦¶
　　　行經㦄司轉呈總兵與州縣相見行賓主禮文¶
　　　移用關牒副將見總督初見披執用履歴手本¶
　　　行一跪禮禀拜免仍行一跪一揖禮出更衣入¶
<pb:KR2m0013_WYG_076-20b>¶
　　　侍立白事畢旁立三揖出常見不披執具銜名¶
　　　手本餘儀同見廵撫初見披執行庭叅禮出更¶
　　　衣入照司道例進見叅堂待茶三揖出見廵漕¶
　　　廵鹽學政用官銜手本於大門外下馬由儀門¶
　　　進各迎至月臺下上堂三揖呈送履歴及公文¶
　　　各一揖叅堂待茶對坐出入譲各院先行下堂¶
　　　三揖送至二門外副將候各院回至公座邊三¶
　　　揖出副將自稱官銜各院答拜不用名柬與布¶
<pb:KR2m0013_WYG_076-21a>¶
　　　按相見皆平行文移用手本出入由左門與各¶
　　　道相見皆平行文移用手本移㑹如協守副將¶
　　　於二門外下馬由中道進本道迎至月臺下堂¶
　　　上待茶出送至二門外視乘馬與各部分司運¶
　　　司府廳州縣官相見皆平行叅將游撃見總督¶
　　　用履厯手本披執進見行一跪一揖禮出更衣¶
　　　再見一跪一揖禀拜四叩出見廵撫由左門進¶
　　　至堂檐下行全屬禮耳房待茶出仍行全屬禮¶
<pb:KR2m0013_WYG_076-21b>¶
　　　旁立三揖出見布按二司皆平行文移用咨文¶
　　　出入由左門於二門外下馬叅堂待茶見各道¶
　　　皆平行於二門外下馬由中門進各道迎至堂¶
　　　檐下叅堂待茶送至二門外視乗馬文移用手¶
　　　本與府廳州縣相見皆平行都司見總督與叅¶
　　　將同都司隨兩司見廵撫禀拜免行三揖禮後¶
　　　堂待茶仍至前堂三司一揖出如獨見仍行庭¶
　　　叅禮都司初見及霜降日皆披執進叅出更衣¶
<pb:KR2m0013_WYG_076-22a>¶
　　　入見照司道例待茶見布按二司平行文移用¶
　　　咨文出入由左門於二門外下馬叅堂待茶見¶
　　　各道平行營都司屯田都司見本道行庭叅禮¶
　　　見各部分司皆平行營都司見戸部分司二門¶
　　　外下馬後堂待茶分司往拜月臺下轎大堂待¶
　　　茶營都司見分司用官銜手本堂前行禮畢一¶
　　　揖即出與運司府廰州縣官相見皆平行專城¶
　　　並道標及各營中軍守備見總督廵撫皆由左¶
<pb:KR2m0013_WYG_076-22b>¶
　　　門進至堂檐下行庭叅禮初見披執各衛掌印¶
　　　守備並城守守備中軍守備皆行全叩禮見布¶
　　　按二司各道用脚色手本行庭叅禮文移用申¶
　　　呈初見禀披執加都司銜者仍行守備禮見分¶
　　　司堂前行禮分司答揖文移用呈分司用牌見¶
　　　知府用手夲行屬禮文移用呈知府用照㑹㕔¶
　　　官州縣官皆平行凡提督總兵官以下守備以¶
　　　上遇督撫出城閱兵操演咸披執○十三年題¶
<pb:KR2m0013_WYG_076-23a>¶
　　　凖州縣官見提督及總兵官大門外下轎馬由¶
　　　左門進至堂檐下三揖提督總兵官正坐州縣¶
　　　侍坐茶畢禀辭由右門出不往拜文移州縣用¶
　　　申文提督總兵官用照㑹見副將用官銜手本¶
　　　大門外下馬進中門由甬道東邊至堂檐下三¶
　　　揖副將還禮後堂待茶送至堂前出大門外上¶
　　　馬文移州縣用牒呈副將用照㑹其餘文武各¶
　　　官相見儀與十二年定例同○十八年題準提¶
<pb:KR2m0013_WYG_076-23b>¶
　　　督往見總督提督至儀門外下轎馬總督答拜¶
　　　於堂檐前下轎坐次總督正坐提督僉坐與廵¶
　　　撫相見平行文移皆用咨文司道分司運司見¶
　　　提督於儀門下轎提督迎於堂檐下提督見司¶
　　　道等官儀門下轎馬司道官迎出儀門送至各¶
　　　迎處坐次提督正坐司道等官僉坐文移提督¶
　　　用照㑹司道等官用咨呈府㕔見提督於大門¶
　　　外下轎馬由中門進坐次提督正坐府㕔侍坐¶
<pb:KR2m0013_WYG_076-24a>¶
　　　提督迎送至檐下文移提督用劄付府㕔用牒¶
　　　呈州縣見提督於大門外下轎馬由左門進坐¶
　　　次提督正坐州縣侍坐提督不迎送文移提督¶
　　　用劄付州縣用申文總兵官見總督至儀門外¶
　　　下馬總督迎至階上總督答拜總兵官於堂檐¶
　　　前下轎總兵官迎出儀門送至各迎處坐次總¶
　　　督正坐總兵官侍坐文移總督用照㑹總兵官¶
　　　用咨呈與廵撫相見行賓主禮文移用咨文與¶
<pb:KR2m0013_WYG_076-24b>¶
　　　司道相見皆平行文移用咨文府㕔見總兵官¶
　　　於二門外下轎馬總兵官迎至階上總兵官見¶
　　　府㕔於儀門外下轎馬府㕔迎出儀門外送至¶
　　　各迎處坐次總兵官正坐府㕔僉坐文移總兵¶
　　　官用照㑹府㕔用咨呈州縣見總兵官於大門¶
　　　外下轎馬由中門進總兵官迎至檐下坐次總¶
　　　兵官正坐州縣侍坐文移總兵官用照㑹州縣¶
　　　用咨呈副將見總督用履歴手本於大門外下¶
<pb:KR2m0013_WYG_076-25a>¶
　　　馬由左門進初見禀披執免補服帶刀常見仍¶
　　　帶刀均北面三叩興西面侍立待茶畢三揖退¶
　　　初見廵撫禀披執免行庭叅禮廵撫親扶免三¶
　　　揖廵撫正坐副將侍坐常見三揖辭退三揖廵¶
　　　撫送至堂後屏門内文移廵撫下行用劄付副¶
　　　將上行用申文與分司司道運司府㕔相見行¶
　　　賓主禮文移各用手本州縣見副將用官銜手¶
　　　本於大門外下轎由中門進副將迎送至檐下¶
<pb:KR2m0013_WYG_076-25b>¶
　　　免三揖文移副將用照㑹州縣用牒呈叅將游¶
　　　撃以下武官見總督用履歴手本免披執行一¶
　　　跪三叩禮叅將游撃見廵撫於大門外下馬由¶
　　　左門進坐次廵撫正坐叅將游撃侍坐廵撫迎¶
　　　送至檐下文移廵撫下行用劄付叅将游撃上¶
　　　行用申文與布按二司文移用咨文與各道分¶
　　　司運司用手本與府㕔用平關與州縣用手夲¶
　　　相見皆平行都司守備千總見廵撫於大門外¶
<pb:KR2m0013_WYG_076-26a>¶
　　　下馬由左門進廵撫不迎送守禦所千總衛千¶
　　　總行一跪三叩禮廵撫下行都司用劄付行守¶
　　　備千總用牌票都司守偹千總上行均用申文¶
　　　免披執行全屬禮都司見布按二司行賓主禮¶
　　　文移用手夲與各道分司運司平行文移用手¶
　　　本與府廰州縣平行文移用平關分防標下中¶
　　　軍守備掌印專城並道標中軍及各營中軍守¶
　　　備見廵撫於大門外下馬由左門進廵撫不迎¶
<pb:KR2m0013_WYG_076-26b>¶
　　　送廵撫用劄付各守備用申文免披執行全屬¶
　　　禮見司道用官銜手本於大門外下馬由中門¶
　　　進司道迎送至檐下文移司道用照㑹守備用¶
　　　牒呈見分司府㕔州縣行賓主禮文移用手本¶
　　　○康熙二十年題準宣屬㕔員有稽察錢糧之¶
　　　責其屯衛守備行屬官禮○雍正八年定督撫¶
　　　提督相見行賓主禮文移皆平行副將見提督¶
　　　轅門外下馬由左門進初見用履厯手本禀披¶
<pb:KR2m0013_WYG_076-27a>¶
　　　執免補服帶刀行庭叅禮提督親扶免三揖待¶
　　　茶常見用官銜手本禀披執免仍帯刀三揖提¶
　　　督皆出位答揖坐次提督正坐副將侍坐辭出¶
　　　三揖提督送至所坐堂檐下文移提督下行用¶
　　　牌副將上行用詳文呈文叅將游撃見提督行¶
　　　一跪三叩禮畢三揖提督起立答揖待茶趨出¶
　　　不揖辭提督起立不送餘儀與副將同都司守¶
　　　備見提督由左門進初見用履㦄手本披執唱¶
<pb:KR2m0013_WYG_076-27b>¶
　　　銜三叩席地跪坐常見用官銜手本免披執唱¶
　　　銜仍帶刀三叩出提督不起立千總把總見提¶
　　　督不坐餘儀與守備同副將見兼轄總兵官總¶
　　　兵官迎至堂後屏内送至暖閣後凡副將揖總¶
　　　兵皆平立答揖餘儀與見提督同總兵用牌行¶
　　　某協衙門副將用咨呈外協不屬者行賓主禮¶
　　　文移總兵用照㑹副將用咨呈叅將游撃見本¶
　　　轄總兵官行庭叅禮禀拜免三揖常見用官銜¶
<pb:KR2m0013_WYG_076-28a>¶
　　　手本三揖總兵官皆出位答揖餘儀與見提督¶
　　　同如非本轄叅將㳺擊行庭叅禮總兵親扶免¶
　　　辭出總兵送至所坐堂檐下餘儀同總兵下行¶
　　　用牌叅將上行用詳文呈文都司守備見總兵¶
　　　旁坐待茶餘儀與見提督同千總把總見總兵¶
　　　官與見提督同叅將見副將行賓主禮文移平¶
　　　行游撃見本轄副將行庭叅禮副將親扶免辭¶
　　　出副將出位送餘儀與見總兵官同副將用牌¶
<pb:KR2m0013_WYG_076-28b>¶
　　　行游撃以下皆用詳文呈文如非本轄者相見¶
　　　坐次皆平行文移副將用平關手本游撃用平¶
　　　關咨呈都司守備見本轄副將不唱銜凡揖副¶
　　　將皆起立答揖餘儀與見總兵官同如非本瞎¶
　　　者儀與叅游見同文移副將用照㑹都司守偹¶
　　　用呈文千總把總見副將與見總兵同游撃見¶
　　　叅将行賔主禮文移皆平行都司守備見本轄¶
　　　叅將游撃行庭叅禮常見三揖坐次叅將游撃¶
<pb:KR2m0013_WYG_076-29a>¶
　　　僉坐都司守備旁坐待茶畢三揖辭出叅將游¶
　　　擊出位送凡揖叅將游撃皆答揖餘儀與見副¶
　　　將同叅將游撃用牌行都司守備用詳文呈文¶
　　　如非本轄者都司與叅將游撃皆平行守備仍¶
　　　行庭叅禮免三揖叅將游撃答揖出送至堂後¶
　　　屏内叅將㳺撃用照㑹守備用咨呈千總把總¶
　　　見叅將游撃與見副將同叅將游撃用牌行千¶
　　　總把總用詳文呈文守備見都司行賓主禮文¶
<pb:KR2m0013_WYG_076-29b>¶
　　　移皆平行千總見本轄都司守備行庭叅禮都¶
　　　司守備答揖常見用官銜手本一揖就坐都司¶
　　　守備正坐千總旁坐茶畢趨出都司守備出位¶
　　　送餘儀與守備見叅游同都司守備用牌行千¶
　　　總用詳文呈文如非本轄者千總用庭叅禮親¶
　　　扶免三揖都司守備答揖出送至堂後都司守¶
　　　備用照㑹千總用呈文把總見都司守備初見¶
　　　三叩都司守備答揖常見一揖旁坐待茶畢趨¶
<pb:KR2m0013_WYG_076-30a>¶
　　　出都司守備起立不送餘儀與見叅游同都司¶
　　　守備用牌行把總用詳文呈文千總把總相見¶
　　　坐次文移皆平行¶
　　　一直省滿漢官相見儀順治十八年定直省鎮¶
　　　守將軍與督撫提鎮相見各不相轄行賓主禮¶
　　　文移皆用咨其餘文武各官見本省將軍與督¶
　　　撫同○康熙十二年題準協領叅領等官見督¶
　　　撫照布按兩司例行佐領防禦等官照各道員¶
<pb:KR2m0013_WYG_076-30b>¶
　　　例行驍騎校以下官照知州知縣例行¶
　¶
　¶
　¶
　¶
　¶
　¶
欽定大清㑹典則例卷七十三¶
