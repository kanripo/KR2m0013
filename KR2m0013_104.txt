# -*- mode: mandoku-view; -*-
#+TITLE: 欽定大清會典則例
#+DATE: 2015-08-24 22:50:07.035909
#+PROPERTY: ID KR2m0013
#+PROPERTY: BASEEDITION WYG    
#+PROPERTY: JUAN 卷一百
<pb:KR2m0013_WYG_104-1a>¶
欽定四庫全書¶
欽定大清會典則例卷一百¶
　　　樂部¶
　　　　和聲署¶
　　　一中和韶樂樂章元日(黄鐘/為宫)¶
　御殿陞座奏元平之章曰維天眷我皇四海昇平泰¶
　　　運昌嵗首肇三陽萬國朝正拜帝閶雲物奏嘉¶
　　　祥乘鸞路建太常時和化日長重九譯盡梯航¶
<pb:KR2m0013_WYG_104-1b>¶
　還宫奏和平之章曰聖人延俊英鈞天樂奏繞彤廷¶
　　　華夷一統寜士庶懽忻樂太平寳鼎御香盈祥¶
　　　煙嬝瑞靄生箾韶喜九成齊慶祝萬年齡¶
　　　長至(黄鐘/為宫)¶
　御殿陞座奏遂平之章曰陽囘黍谷春萬國衣冠拜¶
　　　紫宸旭日耀龍鱗雲物呈祥福禄臻堯階&KR1396;荚¶
　　　新熙庶績撫五辰九服共来賓調元化轉洪鈞¶
　還宫奏允平之章曰皇心克配天玉琯葭灰得氣先¶
<pb:KR2m0013_WYG_104-2a>¶
　　　彤廷臚唱宣四海共球奏御筵珠斗應璣璿金¶
　　　鏡朗麟鳯騫人間景福全咨屢省懋乾乾¶
　萬壽聖節(黄鐘/為宫)¶
　御殿陞座奏乾平之章曰祥雲扈紫&KR1396;四海臣民祝¶
　　　聖齡淑氣轉階蓂堯籙羲圗燦御屏嵩呼徧在¶
　　　廷天呈瑞地効靈南極拱台星億萬載頌康寜¶
　還宫奏泰平之章曰皇躬福禄宜永紹鴻圗丕丕基¶
　　　彤陛長仙芝樂奏箾韶丹鳯儀南山獻壽巵人¶
<pb:KR2m0013_WYG_104-2b>¶
　　　心悦天意隨為德徧羣黎歌樂愷萬年斯¶
　　　元宵節(太蔟/為宫)¶
　御殿陞座奏怡平之章曰皇心保㤗和海宇昇平樂¶
　　　事多瓊樹長新柯冰泮春流漲玊河晴雲展細¶
　　　羅擎堯酒泛天波花舞鳥能歌齊拜手賦卷阿¶
　還宫奏安平之章曰時雍頌帝堯玉佩鏗鏘慶早朝¶
　　　紫禁瑞煙飄春意凌寒上柳條和風禁苑饒陳¶
　　　仙樂奏箾韶三五正良宵宫漏永月輪高○正¶
<pb:KR2m0013_WYG_104-3a>¶
　　　月(太蔟/為宫)¶
　御殿陞座奏隆平之章曰敷天協氣鮮新又蒼龍正¶
　　　晨萬國歡心仰紫宸皇天錫嘏懿純陳充庭華¶
　　　瑵金根扇春風風兆人澤如春睿周萬品化洽¶
　　　無垠¶
　還宫奏顯平之章曰淵然至道遊神協天行地文照¶
　　　㝢騰華若早輪清明廣大和誾恩滂洋葭葦霑¶
　　　仁念民生生此辰酌於民瑞惟大有寳則賢臣¶
<pb:KR2m0013_WYG_104-3b>¶
　　　○二月(夹鐘/為宫)¶
　御殿陞座奏隆平之章曰所無逸恭己巖廊萬㝢協¶
　　　嘉祥吹律圜鐘諧舜琯負扆當陽柳風初轉芽¶
　　　黄翠甸輕雷蘇百昌發生心皇奉若寛大詔播¶
　　　天常¶
　還宫奏顯平之章曰肅羣后鳴佩鏘鏘拜手仰顒卬¶
　　　初日曈曨奎壁麗明庶風翔普天和氣休穰浃¶
　　　化鷹成鳩眼良躬清明基宥密恩溥洽達要荒¶
<pb:KR2m0013_WYG_104-4a>¶
　　　○三月(姑洗/為宫)¶
　御殿陞座奏隆平之章曰日麗風和徧寰區新榆改¶
　　　火龍旗荏苒晃鸞坡赫如曦皇陞座羣辟集瑤¶
　　　珂拂花茵垂佩多天門蕩蕩無偏頗純嘏詠卷¶
　　　阿¶
　還宫奏顯平之章曰瑞靄祥飇映彤墀紅雲繚繞一¶
　　　人淵黙德光昭百花中千門曉銅鶴篆煙飄奏¶
　　　仙音駕退朝促耕布榖飛靈沼盈耳説農勞○¶
<pb:KR2m0013_WYG_104-4b>¶
　　　四月(仲吕/為宫)¶
　御殿陞座奏隆平之章曰玉宸旦婺中天王御法宮¶
　　　乘朱路曳長虹六六泠簫諧女鳯萬物被薫風¶
　　　阜財解慍福祿来同¶
　還宫奏顯平之章曰麥秋滿野登桑農繭已成玉衡¶
　　　正㤗階平上下交孚寰海靖婦子樂盈寜罄天¶
　　　亙地茂豫桐生○五月(㽔賓/為宫)¶
　御殿陞座奏隆平之章曰禁林清反舌無聲登進忠¶
<pb:KR2m0013_WYG_104-5a>¶
　　　良佞不行南風假大而宣平坐明堂賞五德法¶
　　　乘離以持衡¶
　還宫奏顯平之章曰槿初榮旉與朱明天稷星邊漢¶
　　　影萌紅輪照九神嘉生念農芸夏暑雨穆皇心¶
　　　以靡寜○六月(林鐘/為宫)¶
　御殿陞座奏隆平之章曰鼔含少黄宫諧鳯伏庚光¶
　　　赤帝騎龍嘒彼三星正昏中茂對乘時穆聖衷¶
　　　陳金奏宣景風明光覲辟公¶
<pb:KR2m0013_WYG_104-5b>¶
　還宮奏顯平之章曰彌六合黎元祝頌奉三無帝念¶
　　　淵沖蓊鬰元雲渰宸楓大雨時行黍稷芃虞琴¶
　　　奏皇在宫勤思劇月農○七月(夷則/為宫)¶
　御殿陞座奏隆平之章曰金井桐飄大火流夷則聲¶
　　　清律應秋天行轉蓐收黄茂滿田疇曉光閶闔¶
　　　浮搏拊戞鳴球玉殿千官咸拜手仰宸旒¶
　還宮奏顯平之章曰鷹祭蟬鳴届白藏御廪初登榖¶
　　　始嘗秋囘禁陛涼皇居奠總章恩膏正溥將零¶
<pb:KR2m0013_WYG_104-6a>¶
　　　露浥瀼瀼六合顒顒齊所卬絜珠囊○八月(南/吕)¶
　　　(為/宫)¶
　御殿陞座奏隆平之章曰乾坤爽氣澄序宮殿清光¶
　　　靜安設九賓而法見叶九和於天端晻靄揚雲¶
　　　罕玲瓏動玉鑾烈徽猷兮萬世肅纓冕兮千官¶
　還宫奏顯平之章曰雲高漢迥参見露白飇清蛚寒¶
　　　汔告成夫萬寳祇祝釐於三壇瑞穀岐而秀玉¶
　　　粢好且完喜盈寜兮百室納嘉慶兮天歡○九¶
<pb:KR2m0013_WYG_104-6b>¶
　　　月(無射/為宫)¶
　御殿陞座奏隆平之章曰鴻依銀渚菊有黄華隴雲¶
　　　飛木葉下百穀登場罷芳辰逢令嘉黄麾列正¶
　　　衙豹竿移龍鱗射日上朱霞天錫吾皇多稼¶
　還宫奏顯平之章曰鞭鳴鐘動簾捲煙斜漾金風香¶
　　　衣駕天屣言還暇黄雲香滿車村村晝響耞處¶
　　　深宫心區夏重䘏民家黼扆豳風圗畫○十月¶
　　　(應鐘/為宫)¶
<pb:KR2m0013_WYG_104-7a>¶
　御殿陞座奏隆平之章曰時合黄純熙修司職顓皇¶
　　　執坎持&KR0096;&KR0234;彤廷珮響玉琯風宣懷黄綰白趨¶
　　　丹陛皇儀展於穆同天光華聖日罘罳煥彩暄¶
　　　到齊編¶
　還宫奏顯平之章曰寰海豐穰農夫之慶深宫理化¶
　　　揮絃念艱難稼穡不敢游畋琳琅萬卷環天禄¶
　　　三餘愛清宴探研時幾勅命明良喜起所寳惟¶
　　　賢○十一月(黄鐘/為宮)¶
<pb:KR2m0013_WYG_104-7b>¶
　御殿陞座奏隆平之章曰七日陽来天地仁萬象一¶
　　　中分人從心上起經綸綱紀三才屬大君答陽¶
　　　臨玉宸無私學化鈞包元履德日勞勤品類盛¶
　　　荷陶甄¶
　還宫奏顯平之章曰順氣祥風翺九垠太史正書雲¶
　　　沈幾先物福生人淵黙雷聲秉道眞八風依序¶
　　　均天根月窟循昭乎若日正三辰不逺復以修¶
　　　身○十二月(大吕/為宫)¶
<pb:KR2m0013_WYG_104-8a>¶
　御殿陞座奏隆平之章曰斗柄將東四序周佳氣滿¶
　　　皇州嘉平吉日諏翠輅充廷立九斿吾皇御大¶
　　　裘法坐侍王侯服舊德布新猷穆若天儀福禄¶
　　　遒¶
　還宫奏顯平之章曰太室黄雲紫氣䝉時雪報年豐¶
　　　天關橐籥充臘鼓催春大地通皇家寳緒隆契¶
　　　合動昭融月西朓日生東萬載囘環不息同○¶
　　　文進士傳臚(㽔賓/為宫)¶
<pb:KR2m0013_WYG_104-8b>¶
　御殿陞座奏隆平之章曰啟丈明五色雲呈珊網宏¶
　　　開羅俊英梧岡彩鳯雝喈鳴氣如珠河似鏡集¶
　　　賢才於蓬瀛¶
　還宫奏顯平之章曰海橊舒木槿初榮宣賜宫衣最¶
　　　有名薰来殿角㣲涼生鳳棲梧麟在囿致皇風¶
　　　於昇平○武進士傳臚(應鐘/為宫)¶
　御殿陞座奏隆平之章曰寶殿雲開朱檐日近甲袍¶
　　　金瑣玲瓏看敦詩説禮國士之風王朝楨幹資¶
<pb:KR2m0013_WYG_104-9a>¶
　　　英俊参帷幄克詰兵戎雲臺繪畫勲名偉績嫓¶
　　　羙前蹤¶
　還宫奏顯平之章曰玉燭光調金甌綏靖兩階干羽¶
　　　雍容念求賢渭水兆協飛熊中林罝兔多賢士¶
　　　資心腹雲起風從龍韜豹畧後先疏附鵬翼摶¶
　　　風¶
　車駕東廵至盛京(黄鐘/為宫)¶
　御殿陞座奏隆平之章曰維天眷我清一統車書四¶
<pb:KR2m0013_WYG_104-9b>¶
　　　海寜法駕涖陪京祠謁珠邱展孝誠陟降舊宫¶
　　　庭思祖德答天明佳氣繞龍旍暾聖日海東升¶
　還宫奏顯平之章曰文思洽九瀛神孫繼治洊昇平¶
　　　皇初七德成締造艱難景命膺撫序惕中情凝¶
　　　旒竚若奉盈照兹萬億齡烈祖武敬其繩¶
　駕幸翰林院(黄鐘/為宫)¶
　御殿陞座奏隆平之章曰龍文五色偕羽葆亭童法¶
　　　駕来秘閣列清才就日瞻雲瀛丈隈象緯正三¶
<pb:KR2m0013_WYG_104-10a>¶
　　　台糺縵縵卿雲迴元首實康哉舟用楫鼎需梅¶
　還宫奏顯平之章曰恩光浃面槐瀛洲十八並追陪¶
　　　南山頌有臺酒醴笙簧霖雨諧帝屣下蓬莱金¶
　　　支靄秀華堆文光輝九垓求千里始於隗¶
　命經畧徃討金川(以本月/律為宫)¶
　御殿陞座奏隆平之章曰臨軒䇿將聖武恢仙仗挟¶
　　　風雷龍驤虎賁羣英来專閫正藉勒銘才神機¶
　　　翊上台恩隆轂是推揚威邊徼圗雲臺承廟畧¶
<pb:KR2m0013_WYG_104-10b>¶
　　　往欽哉¶
　還宫奏顯平之章曰絳霄瑞靄六龍迴寰㝢靖氛埃¶
　　　天戈遙指閶闔開敦忠秉信閫外裁風雲列陣¶
　　　該崇墉計日摧鋒車電掣天馬徕軍聲&KR0172;騰九¶
　　　垓¶
　　　凱旋行慶賀禮(以本月/律為宫)¶
　御殿陞座奏隆平之章曰慶溢朝端靄祥雲河山清¶
　　　宴鈴旂迢遞送歸鞍赫元戎繄良翰靖獻寸誠¶
<pb:KR2m0013_WYG_104-11a>¶
　　　丹載干戈和佩鸞功成萬里勒銘還遐邇共騰¶
　　　&KR0172;¶
　還宫奏顯平之章曰雉扇徐迴遍堯封齊銷烽燧依¶
　　　依楊柳六師歸逮春耕修農耒論賞䇿勲隨九¶
　　　重深五絃揮敷天率土裒時對日月耀明威¶
皇太后宮三大節(南吕/為宫)¶
御宫陞座奏豫平之章曰慈闈福履昌瑞雲承輦獻嘉¶
　　　祥徽流寳册光玉食懽心萃萬方旭日正當陽¶
<pb:KR2m0013_WYG_104-11b>¶
　　　綏眉壽樂且康瑤池&KR1396;葉芳如山阜永無疆¶
還宫奏履平之章曰璿宫瑞靄霏翬翟山河上衮衣寳¶
　　　籙慶璇幃萬國懽愉頌德徽長日麗晴暉青鸞¶
　　　舞鳯在墀康强福禄宜億萬載祝期頤¶
　皇后宫三大節(南吕/為宫)¶
　御宮陞座奏淑平之章曰承天地道光嗣徽音兮儷¶
　　　我皇椒宮壼教彰萬國為儀燕翼昌彤管紀芬¶
　　　芳春雲渥環珮鏘安貞德有常敷内政應無疆¶
<pb:KR2m0013_WYG_104-12a>¶
　還宫奏順平之章曰瑤樞煥上台椒殿風和麗景開¶
　　　晴旭上蓬莱佳氣氤氲徧九垓祥雲䕶燕禖培¶
　　　麟趾毓蘭荄雉扇影徘徊看瑞靄集宫槐¶
　　　一丹陛樂章三大節¶
　御殿羣臣行禮奏慶平之章曰鳯凰在藪麒麟在郊¶
　　　坰不如國士充陛廷野無遺賢宗有英夙夜在¶
　　　公在公明明○外藩行禮奏治平之章曰我清¶
　　　世德作求若天行天盡所覆畀我清萬方悦喜¶
<pb:KR2m0013_WYG_104-12b>¶
　　　来饗庭曰予一人業業兢兢○文進士行禮奏¶
　　　慶平之章曰賢關大啟五緯麗宵光九苞彩鳯¶
　　　鳴髙岡日華五色舜衣裳濟濟蹌蹌多士思皇¶
　　　○武進士行禮奏慶平之章曰鷹揚鶚薦厲翮¶
　　　九霄清兔罝在野維干城龍韜豹畧蜚英聲肅¶
　　　肅赳赳王國克生¶
　　宫中行禮奏雝平之章曰關睢四教家邦作孚先¶
　　　黄裳元吉地承天六宫仁順化穆宣麟之趾兮¶
<pb:KR2m0013_WYG_104-13a>¶
　　　萬福之原¶
　駕幸盛京羣臣行禮奏慶平之章曰重熙累洽紘瀛¶
　　　被仁風穆如神孫臨鎬豐橋山禮成御故宫零¶
　　　露瀼瀼有来雍雍○外藩行禮奏治平之章曰¶
　　　四方合敬同愛所尊親思木有本水有源東西¶
　　　朔南咸駿奔純固恪㳟日子雲孫¶
　命經畧徃討金川經畧行禮奏慶平之章曰金殿晨¶
　　　開銅龍啟推轂恩隆典儀九重上爭歌喜起敷¶
<pb:KR2m0013_WYG_104-13b>¶
　　　聲教盡仰天威○凱旋行禮奏慶平之章曰決¶
　　　勝從容籌上將師行肆靖遐方宣武畧更敷文¶
　　　德垂衣治端拱明堂¶
皇太后宫¶
　皇帝率王公百官行禮奏益平之章曰皇家燕喜福¶
　　　壽協慈徽千官拜舞萬國瞻依靄璇宮聖日輝¶
　皇后率妃嬪公主福晋命婦行禮奏雝平之章(同/前)¶
　皇后宮行禮奏正平之章曰正坤維兮儷皇極母儀¶
<pb:KR2m0013_WYG_104-14a>¶
　　　昭萬國福履永綏將六宫承法則¶
　　　一導迎樂章¶
　躬祀¶
郊¶
廟禮成¶
　囘鑾均奏佑平之章¶
南郊樂章曰崇德殷薦升燎告虔惟聖能饗至諴天眷¶
　　　駕六龍臨紫煙佑命申圗籙綿¶
<pb:KR2m0013_WYG_104-14b>¶
北郊樂章曰隤爾而静持載廣生長至修祀聿来光景¶
　　　富媼愉元德升嶽瀆安民物亨¶
祈穀樂章曰民者邦本民食乃天爰卜辛日大君殷薦¶
　　　龍角明祈有年耒耜親天下先¶
雩祭樂章曰炎夏初屆憫我穡夫爰舉常祀盛樂用雩¶
　　　明德馨誠意孚禾稼登斯樂胥¶
太廟樂章曰儀若先典追孝在天鴻慶遐鬯烈光丕顯¶
　　　祀事明神貺宣福庶民千萬年¶
<pb:KR2m0013_WYG_104-15a>¶
　社稷樂章曰分職三大康乂國家平土蕃榖降休中¶
　　　夏薦吉蠲神不遐遍九垓鴻祉嘉¶
　東郊樂章曰雝肅音送暾出自東兼燭垂曜與天同¶
　　　用秩典修皇敬通表瑞輝揚至公¶
　西郊樂章曰殷仲嘗酎華黍若油興穀繁祉受符天¶
　　　後湧桂華凝彩斿玉燭調千萬秋¶
　帝王廟樂章曰時序羣品端在一欽衣德凝命荷天¶
　　　之任景軌儀誠既歆肅駿奔顒若臨¶
<pb:KR2m0013_WYG_104-15b>¶
　文廟樂章曰先聖垂軌千載是祗䖍奉師表景行行¶
　　　止奠兩楹神降之啟後人文在兹¶
　先農樂章曰翩彼桑扈仁氣布和千畝親御百祥膺¶
　　　荷保介歆穜稑多帝手推民樂歌¶
堂子樂章曰禋祀隆永維統百靈延福儲祉奠安神鼎¶
　　　修祀祠通紫庭降福祥昭德馨¶
　　　出師凱旋¶
堂子樂章曰維文武畧勲業攸崇欽承睿算往征不恭¶
<pb:KR2m0013_WYG_104-16a>¶
　　　扇仁風在師中月三㨗奏膚功¶
　　　一慶典均奏禧平之章¶
　視學樂章曰崇聖尊道乾德下交思樂多士化流芹¶
　　　藻鼓箧徵經術昭聴講環宏育陶¶
　巡狩方岳¶
　車駕出入樂章曰棽麗六飛入蹕出警省方&KR0026;民施¶
　　　惠行慶一人行萬人幸載道&KR0172;曕天聖¶
　　　元日進表樂章曰元正朝饗臨御萬方閶闔通¶
<pb:KR2m0013_WYG_104-16b>¶
　　　啟太平呈象旅貢陳軒樂張徧海隅瞻帝光¶
　　　長至進表樂章曰黄鐘應律玉琯迴陽書雲薦¶
　　　瑞迎日履長共球集韶濩張奉金函来萬方¶
　萬壽聖節進表樂章曰神聖文武提挈六符綏以眉¶
　　　壽罄宜多祜邁斗維呈瑞圖萬嵗聲山應呼¶
皇太后聖壽進表樂章曰昭受天貺鍾慶發祥文母禔¶
　　　祉福隆尊飬錫類蕃慈訓彰億萬年臨壽康¶
　皇后千秋進箋樂章曰坤德柔静隂教順承螽斯麟¶
<pb:KR2m0013_WYG_104-17a>¶
　　　角允維嘉應寳册鑴天慶膺永嗣徽如月恒¶
實錄告成進呈樂章曰昭示無坱謨烈聿皇垂布方䇿¶
　　　日星輝朗配典墳揚耿光永繹思綏萬邦¶
玉牒告成進呈樂章曰瓜瓞滋長椒實衍昌公姓千億¶
　　　福疇維嚮定角仁朱芾皇錫類洪咸樂康¶
　頒時憲書樂章曰欽若誠亶皇正朔頒分秒無忒玉¶
　　　衡齊貫敬授時宜暑寒穡事明民庶歡¶
　頒詔樂章曰申命重巽綸下九閽句出萌達百昌咸¶
<pb:KR2m0013_WYG_104-17b>¶
　　　振象魏懸鞀鐸廵德意宣天地春¶
　　殿試舉榜樂章曰賢綱寛整才俊畢登疏附先後¶
　　　一人維聖教澤長多士盈景運開龍虎蒸¶
　耕耤進穜稑樂章曰晨作農正鸞輅&KR0134;耕穜稑嘉種¶
　　　降康延慶帝耤開農政行我稼同明賜成¶
　親&KR0345;進筐鉤樂章曰戴勝告時西陵肇典爰舉懿筐¶
　　　爰臨柘館御鞠衣登瑞繭金鉤陳嘉義展¶
　　迎吻樂章曰皇作宮殿因地順天如竹苞矣羙哉¶
<pb:KR2m0013_WYG_104-18a>¶
　　　輪奐鳥翼飛松桷梴芋且寜居萬年¶
　耕耤三十六禾辭光華日月開青陽房星晨正呈農¶
　　　祥帝念民依重耕桑肇新千耤考典章吉蠲元¶
　　　辰時日良蒼龍鸞輅臨天閶青壇峙立西南方¶
　　　犧牲簠簋升芬芳皇心祗敬天容莊黄幕致禮¶
　　　䖍誠將禮成移蹕天田旁土膏沃洽春洋洋黛¶
　　　犁行地牛服韁司農穜稑盛青箱洪縻在手絲¶
　　　鞭揚率先稼穡為民倡三推一墢制有常五推¶
<pb:KR2m0013_WYG_104-18b>¶
　　　九推數遞詳王公卿尹咸賛襄甸人千耦列雁¶
　　　行耰耡既畢恩澤滂自天集福多豐穰来牟蕎¶
　　　蘥森紫芒華薌赤甲秈稈䄱秬秠三種黎白黄¶
　　　稷粟堅好碩且香䕷芑大穗盈尺長五菽五豆¶
　　　充壠場穄粢□䵖九色糧蜀秫玉黍兼東廧烏¶
　　　禾同收除童梁雙岐合穎遍理疆千箱萬斛收¶
　　　神倉四時順序百榖昌八區九有富蓋藏歡騰¶
　　　億兆感聖皇¶
<pb:KR2m0013_WYG_104-19a>¶
　皇后採桑歌躬耕禮成昭躬桑&KR0345;月吉已迎辰祥金¶
　　　華紫罽五翟光瑞雲彩映椒塗黄壇南宿戒帷¶
　　　宫張西陵展事搖珩璜齋肅恭敬柔雍彰金鉤¶
　　　緣籧懿筥筐尚功司製奉以將柔條在東涵露¶
　　　香鞠衣三摘鳴鳩翔月靈臨賁龍精昌黼黻五¶
　　　色質且良昭事上帝祠蒸嘗儀型宇宙帥妃嬙¶
　　　衣食滋殖被萬方¶
　　　一殿庭清樂恭上¶
<pb:KR2m0013_WYG_104-19b>¶
皇太后徽號¶
　　太和殿¶
　閲¶
册寳奏海上蟠桃之章曰海上蟠桃乍熟日邊紅杏初¶
　　　芳慈幃履慶承天貺景福正綿長(一/觧)啟蓬莱排¶
　　　仙仗露漙漙凝仙掌褘衣翟服爛明璫耀金鋪¶
　　　日擁扶桑喜風和駘蕩鑪熏百和香太平有象¶
　　　孝德光昌(二/解)殿當中雲光瀁駕臨軒金閨敞孝¶
<pb:KR2m0013_WYG_104-20a>¶
　　　思不匱重天常展瑤函寳册輝煌喜風和駘蕩¶
　　　鑪熏百和香太平有象孝德光昌(三/解)紫霞杯葡¶
　　　萄釀九華鐙芙蓉桁流霞紺雪酌天漿頌期頤¶
　　　地久天長喜風和駘蕩鑪熏百和香太平有象¶
　　　孝德光昌(四/解)玉衡平金波朗湛露融階蓂長雲¶
　　　璈法曲奏清商奉慈徽長信傳芳喜風和駘蕩¶
　　　鑪熏百和香太平有象孝德光昌(五/解)萬方玉食¶
　　　尊親養孝治烝烝天下仰敬歌萬壽無疆(趨/辭)○¶
<pb:KR2m0013_WYG_104-20b>¶
　大燕進饌奏萬象清寜之章曰萬象清寜海㝢承平¶
　　　瑞日麗彤廷乾主大生坤職資生四序不言而¶
　　　成宸居端拱敷皇極帝道無為法健行五緯明¶
　　　百度貞萬邦額手歡慶(一/觧)軒圗麗日懸金鏡堯¶
　　　階蓂荚舒長景陽回黍谷開春令帝車運轉杓¶
　　　攜柄天道本無言主德惟居敬萬邦咸頌吾皇¶
　　　聖(二/解)歡幸累洽重熙際太平萬國獻葵誠簮紱¶
　　　盈庭筐篚充庭圖王㑹奏咸英微颸不動珠簾¶
<pb:KR2m0013_WYG_104-21a>¶
　　　捲露漙漙仙掌髙擎酒初馨薦瑤觥共祝一人¶
　　　有慶(三/解)彤墀上花甎布影瑤階上鑪煙細生鳯¶
　　　凰鳷鵲敞雲屛宮漏消玉壺清(四/解)㤗階久平大¶
　　　有屢登上林草木瑞光凝卿雲景星梯航萬國¶
　　　冠裳整香煙盎盎排蓮井宮殿風微仙樂盈九¶
　　　重韶箾来儀鳯穆肅天容晬以清(五/解)庭燎初炳¶
　　　仰垂裳一人有慶明離午正又千道彩霞籠瑞¶
　　　景西山峩峩分翠黛共南山獻壽北斗天漿溟¶
<pb:KR2m0013_WYG_104-21b>¶
　　　涬天長地久永兹九野盈寜萬方綏定(六/解)念世¶
　　　德承天命況復寳籙鴻圗嘉祥嵗嵗呈五風十¶
　　　雨九穗雙岐紫芝朱草榮木華連理更兼之屈¶
　　　軼階前指佞(七/解)欣慶際昌期觀聖政億萬載培¶
　　　周鼎宵衣旰食日邁月征殫厥心為民求瘼菖¶
　　　葉抽時花綻杏寫豳風又思省春省秋省(八/解)玉¶
　　　振金聲皇朝功德慶成従此年年獻兕觥佳節¶
　　　良辰喜交并傾堯酒堯棟雲生壽籙綿綿天共¶
<pb:KR2m0013_WYG_104-22a>¶
　　　永(趨/辭)○上元節上鐙奏火樹星橋之章曰火樹¶
　　　星橋爛煌煌鐙月連宵夜如晝春風料峭鈞天¶
　　　奏徹奏徹箾韶煙雲中瑞靄交籠著鮫綃錦繡¶
　　　叢萬花繚繞魚龍夭矯嵩祝聲髙(一/解)分明是洞¶
　　　天是絳霄分明是靈臺靈囿靈沼更春光乍到¶
　　　景物暄妍雨露饒又黄上柳條漏洩青陽在野¶
　　　橋(二/解)賀聖朝世德遥鬱曈曈日麗層霄聖嗣聖¶
　　　重明繼照萬民&KR0172;樂萬方熙皥昇平節瑞應昭¶
<pb:KR2m0013_WYG_104-22b>¶
　　　瓊蕊飄蕭寳殿開法曲雲璈魚龍夭矯嵩祝聲¶
　　　高(三/解)金支麝氣飄西吠琉璃四照影娥池鳯燭¶
　　　燒百子池涎爇龍膏九華鐙篆煙消寒星纍纍¶
　　　綴銀霄蟻穿九曲珠光耀好良宵是皇家景福¶
　　　滔滔(四/解)滿山椒花簇百枝嬌月輪正高鐙和月¶
　　　一片冰霄是皇家景福滔滔(五/解)殿當中黼座髙¶
　　　春悄銅壺漫敲笙歌千萬里而遙是皇家景福¶
　　　滔滔(六/解)良宵正好正好良宵看皇都萬井多娱¶
<pb:KR2m0013_WYG_104-23a>¶
　　　樂良宵正好正好良宵蓬壺清窈銀海光搖百¶
　　　和香霏瑤島紫羅囊繡綵飄花匼匝東風吹飽¶
　　　同慶清朝(七/解)小梅梢暗香浮動淡煙籠罩月上¶
　　　柔枝露滴輕苞今宵裏巷舞衢歌遍寰瀛同慶¶
　　　清朝(八/解)願春光年年好三五迢迢不夜城鐙月¶
　　　交奉宸&KR0172;暮暮朝朝成矞成卿萬朶祥雲䕶帝¶
　　　霄(趨/辭)¶
　耕耤禮成筵燕進饌奏風和日麗之章曰風和日麗¶
<pb:KR2m0013_WYG_104-23b>¶
　　　時鳥初喚春晴卓午清甽外一犁春雨玉砌旁¶
　　　萬年芳樹共慶天田成禮後聖主一游一豫看¶
　　　零雨桑田疎疎秧馬闐闐村鼓(一/解)雲開寳殿玉¶
　　　案初進金盤齊舉蘭英末盈盈翠醑蓬池膾紛¶
　　　紛細縷玉粒長腰雲子飯来自神倉天庾正樂¶
　　　奏咸英春旗簇仗塗歌巷舞(二/解)吾皇厪念四海¶
　　　黔首吾胞吾與所無逸九功六府繪豳風築場¶
　　　治圃一粟一絲民力在信是農家辛苦更問夜¶
<pb:KR2m0013_WYG_104-24a>¶
　　　求衣亮功熙績治登三五(三/解)勸九歌修六府飭¶
　　　太史順時覛土禮成樂備堯厨扇萐蒲(趨/辭)¶
　駕幸翰林院筵燕進饌奏玉署延英之章(譜同萬/象清寜)曰¶
　　　玉署延英環珮葱珩法駕幸蓬瀛龍口琮琤碧¶
　　　沼澄清壺天一鏡空明廣筵日近祥雲履阿閣¶
　　　風微寳篆縈象緯呈泰階平儒林額手歡慶(一/解)¶
　　　皇心無逸常居敬松軒雲牖勞咨儆深宮遐覽¶
　　　千秋鏡淵思汲古資修綆唐虞授受親奎壁圗¶
<pb:KR2m0013_WYG_104-24b>¶
　　　書炳百年禮樂於斯盛(二/解)多幸朝野從容際治¶
　　　平麟閣集簮纓鳳敞雲屏鵠立軒庭徴法曲奏¶
　　　咸英青袍紅綬相輝映露瀼瀼芳瀉瑤觥瑟黄¶
　　　流飫大烹共祝一人有慶(三/解)小山上参差桂影¶
　　　梧桐上雝雝鳯鳴尊罍次第沐芳馨早斜日映¶
　　　簾旌(四/解)三都両京鼓吹縱横五車四庫擷精英¶
　　　大鳴小鳴柏梁黄竹追高咏仰看五緯駢東井¶
　　　天獻珍符合睿情何止高陽聚德星(五/解)天心籲¶
<pb:KR2m0013_WYG_104-25a>¶
　　　俊灼知見宅心三俊自天保定更保佑自天申¶
　　　景命思皇多士生王國更抜茅連茹多士彚征¶
　　　並進白駒空谷尚無金玉爾音席珍待聘(六/解)行¶
　　　漏永銅烏静從此書帯芊綿承恩盡向榮五老¶
　　　遊河堯心光被垂衣文教成萬方矯首喜蜉蝣¶
　　　蟋蟀氣求聲應(七/解)堪慶佩縑囊隨後乘秘書省¶
　　　龍光炳丹黄㸃勘削簡汗青勤著述手讐目覽¶
　　　玉尺冰裁時共凛入承明不湏看花影甎影(八/解)¶
<pb:KR2m0013_WYG_104-25b>¶
　　　玉振金聲儒林徧荷殊榮五色雲從畫棟生石¶
　　　室芸臺有餘清頌聖壽悠久髙明學海年年望¶
　　　幸(趨/辭)¶
　　　凱旋¶
　賜燕進饌奏日耀中天之章曰日耀中天慶祝堯年¶
　　　淑氣正暄妍嫩柳芊綿豔李飄翩遐方永息烽¶
　　　煙雲峯四起迎宸幄霞綺千里映御筵韜畧宣¶
　　　羽書傳臣鄰雀躍歡忭(一/解)和風麗日祥雲見九¶
<pb:KR2m0013_WYG_104-26a>¶
　　　天閶闔開宫殿笙簧酒醴昇平燕勲標麟閣王¶
　　　猷顯寅亮載周官風動徵堯典干戈再戢民遷¶
　　　善(二/解)堪羡衞霍功勞相後先樓可上籌邊征罰¶
　　　斯專步伐寜愆申軍實督戎旃布昭聖武彰天¶
　　　罰既来庭底用攻堅福如川酒如泉共沐恩波¶
　　　不淺(三/解)貔貅統山苞禹甸欃槍掃風調舜絃来¶
　　　威補入雅詩篇車嘽嘽鼔淵淵(四/解)王師載旋揚¶
　　　厲無前温綸鐘鼎姓名鑴安邊定邊天涯静處¶
<pb:KR2m0013_WYG_104-26b>¶
　　　消争戰蠶叢鳥道竒功建髙捧霞觴北斗連旌¶
　　　旗柳拂春風暖一㸃葵心傍日暄(五/解)仙人六膳¶
　　　藉鹽梅分嘗禁臠玉堦舞忭懸日月雙開明雉¶
　　　扇共歡天意同人意賞九重春色飽聴流鶯百¶
　　　囀風光滿羙從看香噴金猊花明上苑(六/解)晝漏¶
　　　迥晴霞絢嗣此作楫為霖台鼎合韋弦雲韶燦¶
　　　設彩伏森排徴&KR0172;物更姸一人有慶定衅藏戈¶
　　　甲文修武偃(七/解)宛戀醉仙桃催曉箭見花外高¶
<pb:KR2m0013_WYG_104-27a>¶
　　　旍轉治登上理海宇晏然億萬載兵銷刑措惕¶
　　　勵精勤資拜獻喜今朝最難忘皇眷天眷(八/解)賛¶
　　　化調元方踪周召名賢裒對敷天景福全臨照¶
　　　恩光應普徧奚止是甲士三千鰲極髙擎欣永¶
　　　奠(趨/辭)¶
　　　一丹陛清樂¶
　大燕進茶奏海宇昇平日之章曰海宇昇平日景物¶
　　　雍熙徧乾坤草木樂清時河清海晏麥雙岐麟¶
<pb:KR2m0013_WYG_104-27b>¶
　　　遊鳯集枝連理風澹澹日依依正蓬壺年啟奉¶
　　　天顔有喜金門嶰竹傳仙吹金猊篆裊香煙細¶
　　　合殿&KR0172;聲殷地一統山河萬年天子(一/解)佳氣佳¶
　　　瑞滿皇畿天門詄蕩御筵披千峰疊嶂排晴翠¶
　　　動龍蛇日暖旌旗菁葱玉樹萬年枝燕温温玉¶
　　　戺金墀(二/解)天工四序平分嵗皇心惟念小民依¶
　　　一自農功始祁寒暑雨遍疇咨崇墉櫛比豐樂¶
　　　成民瑞成民瑞茅檐外簫鼔樂豳詩(三/解)溯當年¶
<pb:KR2m0013_WYG_104-28a>¶
　　　深仁厚澤到於今累洽重熙皇心繼述踵前徽¶
　　　勤宵旰勅惟時惟幾(四/解)孝饗吉蠲修祀事奉明¶
　　　粢于豆于登祝繁禧為民祈聖心無逸天休至¶
　　　天心賜福聖無為聖無為太平恭已垂裳治(五/解)¶
　　　得賢臣襄上理賁干旌連茹彚征至蟬有緌鷺¶
　　　在墀九苞颺彩映朝曦来集上林枝(六/解)民俗恬¶
　　　熙盈寜婦子康衢黄髪偕兒齒食舊德服新菑¶
　　　想中天堯舜世鼓腹共遊嬉亦越於兹戴堯天¶
<pb:KR2m0013_WYG_104-28b>¶
　　　遵舜軌(七/解)重譯来時梯航萬里冠裳玉帛圗王¶
　　　會於萬載太平基想中天堯舜世鼓腹共遊嬉¶
　　　亦越於兹戴堯天遵舜軌(八/解)皇心和豫陽春似¶
　　　自萬類光輝盛羙四海共傾葵五雲齊獻瑞(趨/辭)¶
　　　○進酒奏玉殿雲開之章曰玉殿雲開金門春¶
　　　在蓬壺界日月昭囘景福齊天大(一/解)乾坤清㤗¶
　　　五雲深處是三台看勾陳北指更閣道南迴明¶
　　　朗朗左樞兼上相爛熒熒龍角枕河魁際中天¶
<pb:KR2m0013_WYG_104-29a>¶
　　　珠聨璧合仰紫極麕至鳧来一人有慶萬國春¶
　　　臺(二/解)府事修和籲俊才扇仁風徧九垓萬方樂¶
　　　育仰栽培一人宵旰符眞宰幾康劼毖天工代¶
　　　民生亦快哉饔飱厪聖懷勵憂勤保大持盈㤗¶
　　　歌帝力望堯階(三/解)香馥馥葡萄潑醅天漿泛玉¶
　　　桮光灧灧露從仙掌開北斗傾萬壽觴南山獻¶
　　　延壽杯慶玉食萬方来(四/解)看蓬瀛春暖林巒間¶
　　　早梅喜風和日麗年華入睿才況山巔水隈玲¶
<pb:KR2m0013_WYG_104-29b>¶
　　　瓏萬卉開綠芊芊蘚似茵紅灼灼花如海雨過¶
　　　也隐隐輕雷(五/解)到清和暑風来茂對乘時長景¶
　　　恢台厰水殿紅紛緑駭曵喧颸楊柳毰毸(六/解)金¶
　　　飇至商序囘清秋皓月揚光彩芙蓉初日舒蓓¶
　　　蕾平疇䆉稏黄雲靄歳登大有萬民歡皇仁優¶
　　　渥敷天戴(七/解)寒雲沍四序該一陽来復天心泰¶
　　　兕觥釃酒公堂介豐年蜡饗吹豳賽乾資美利¶
　　　本無言帝恩廣運真無外(八/解)天呈瑞惬睿懷金¶
<pb:KR2m0013_WYG_104-30a>¶
　　　鏡光輝玉燭和諧鳴鳯雝喈堯棟上雲影徘徊¶
　　　舜琴中愠為吾民解奏南薫還阜民財冠裳玉¶
　　　帛圗王㑹皇風蕩蕩聖德巍巍(九/解)淵思徃代茅¶
　　　茨土階不圗不繪黄幄心齋不築崔嵬不重玫¶
　　　瑰不貴腥羶俎醢却猩唇減豹胎惟寳賢才亦¶
　　　有鹽梅和舟楫九棘三槐念民依饑渴殷懷願¶
　　　時和田不汚莱神倉御廪藏精粺五風十雨無¶
　　　僣無差(十/解)日晶熒雲靉靆&KR1396;葉芳生玉階紺露¶
<pb:KR2m0013_WYG_104-30b>¶
　　　丹霞接上台帝居深在蓬莱泛瑤觴玉斚雲罍¶
　　　宮漏銅烏緩緩催頌元首明哉喜君賡臣拜太¶
　　　平時節萬年杯(趨/辭)¶
　耕耤禮成筵燕進茶奏喜春光之章曰喜春光將瑞¶
　　　靄集斗杓運農祥正土脈融平野水泉滋景風¶
　　　至農夫塗脛長隄柳蠒館條桑映蓑共笠村謳¶
　　　相永頌元后睂壽萬年育我民四方&KR0172;慶(一/解)看¶
　　　風烏翔玉樹外帝座臨瑤階影百辟趨搢笏共¶
<pb:KR2m0013_WYG_104-31a>¶
　　　朝天摳衣拜田夫瞻望箾韶奏磬管聲依永寢¶
　　　園内朱櫻初迸玉井藕十丈移根安期棗似瓜¶
　　　晶瑩(二/解)是瑤池来閬苑薦世間物如何並嵰雪¶
　　　甜王母逺相將&KR0015;留核冰桃還勝吾皇念菽粟¶
　　　真民命異物捐芳甘俱屏富方穀在嵗有秋勞¶
　　　則思若時恆性(三/解)辨土宜頒月令遍紫陌野人¶
　　　望杏玉盤待賜紅垂上苑櫻(趨/辭)○進酒奏雲和¶
　　　迭奏之章曰雲和迭奏聴倉庚載鳴玉壺清漏¶
<pb:KR2m0013_WYG_104-31b>¶
　　　萬井歡娱桑柘隂濃緑樹稠紅牆外柳絲微軃¶
　　　鴉黄瘦更桃李暄妍晴晝聖天子勞民勸相今¶
　　　日青轅黛耜芳塍如繡(一/解)霞觴獻壽願吾皇萬¶
　　　年與天齊耉玉斚金罍栢葉芳馨綠蟻浮彤墀¶
　　　下緋衣玉帯兼青綬更父老摳趨在後共慶祝¶
　　　皇圖鞏固從此五風十雨年年大有(二/解)皇心在¶
　　　宥念春風始和不忘耕耨婦子盈寜宵旰仍懷¶
　　　饑溺憂深宫内心齋常屏瑤池酒喜天耤既栽¶
<pb:KR2m0013_WYG_104-32a>¶
　　　黄茂坐廣厦與民同樂但見遐阡邇陌黄童白¶
　　　叟(三/解)芳㫖陳金石奏進九醖在廷拜手萬年永¶
　　　錫稱觥樂有秋(趨/辭)¶
　駕幸翰林院大燕進茶奏文物京華盛之章(譜同海/宇昇平)¶
　　　(日/)曰文物京華盛論道崇儒萃衣冠禮樂在鴻¶
　　　都木天藻飾舊規模翬飛鳥革何軒翥麟在囿¶
　　　鳯棲梧牙籖分四庫更芸香辟蠹綺牕青瑣連¶
　　　朱戸飇輪不隔瀛洲路鈴索丁冬風度僚寀雍¶
<pb:KR2m0013_WYG_104-32b>¶
　　　容鵷行鷺序(一/解)欣遇欣遇小春初五雲深處啟¶
　　　鑾輿鳴鳶風細雲霞曙擁橋門萬嵗山呼詞林¶
　　　曠典古今無泝心源上接唐虞(二/觧)聖皇自昔需¶
　　　元輔都俞吁咈矢嘉謨斆學先稽古旁求爰立¶
　　　夢相符後先疏附左右皆心膂皆心膂如魚水¶
　　　在藻更依蒲(三/解)況我朝雨露涵濡採瓌材並植¶
　　　天衢承明著作重璠璵欲方駕子雲相如(四/觧)聖¶
　　　學髙深超䆳古得元珠乙夜丹黄性所娱不知¶
<pb:KR2m0013_WYG_104-33a>¶
　　　劬琳瑯宛委圗書府赤文緑字德充符德充符¶
　　　淳龐渾厚登三五(五/解)戞球琳鳴栒虡際中天堂¶
　　　上虞琴撫獻堯尊接舜壺金虀玉膾出仙廚湛¶
　　　露共沾濡(六/解)琬琰天書鸞翔鳯翥羲文奎畫雲¶
　　　霞䕶光藻井麗金鋪矢卷阿零露湑枚馬共嚴¶
　　　徐億萬斯年慶龍光歌燕譽(七/解)勗爾簮裾勉思¶
　　　建樹風雲月露終無取崇實行是眞儒矢卷阿¶
　　　零露湑枚馬共嚴徐億萬斯年慶龍光歌燕譽¶
<pb:KR2m0013_WYG_104-33b>¶
　　　(八/解)翠華臨幸恩光溥重儒術榮生藝圃天禄被¶
　　　春風石渠沾化雨(趨/辭)○進酒奏延閣雲濃之章¶
　　　(譜同玉/殿雲開)曰延閣雲濃蘭臺日麗鑾輿涖香泛玻¶
　　　璃九醖傳仙醴(一/解)深嚴丹地髙張黼座面南離¶
　　　看廣庭碧䕃早清露晨晞錦斒□綵仗和風度¶
　　　玉琮琤香階晝漏移光㶑灧雲開蓬島霧氤氲¶
　　　香裊金猊鳯来丹穴鶴在丹墀(二/觧)雲漢為章際¶
　　　盛時命冬官斧&KR0488;施雕楹玉舄煥雲楣采椽不¶
<pb:KR2m0013_WYG_104-34a>¶
　　　斵無華侈五經貯腹便便笥臨軒集衆思賢才¶
　　　聖所資慕神仙虚妄誠無謂惟得士致雍熙(三/解)¶
　　　啟天禄斯文在兹宵燃太乙藜入承明花甎日¶
　　　影移覆錦袍䝉眷禮徹金蓮歸院遲賜玉膾自¶
　　　蓮池(四/觧)緬崆峒問道虚懷謁具茨更金華侍講¶
　　　流清鑒不疲信鴻逵羽儀通經淺漢韋樂横汾¶
　　　燕鎬京歌在藻思行葦咸英奏春酒初釃(五/解)集¶
　　　簮裾燕鳯池栁外輕颸曲沼漣漪陋宋主賞花¶
<pb:KR2m0013_WYG_104-34b>¶
　　　垂釣笑唐宗結綵評詩(六/解)班聨肅樂有儀天池¶
　　　下逮皆珍味凝甘天酒還如醴御鑪靉靆香煙¶
　　　細賡歌颺拜萬年&KR0172;年年侍奉天顔喜(七/解)天顔¶
　　　喜福履綏太和保合中天世珠聨璧合奎垣麗¶
　　　一心妙衍圗書秘賡歌颺拜萬年&KR0172;年年侍奉¶
　　　天顔喜(八/解)玉河東抱清且漣兮斯干既咏不日¶
　　　成之汲古論思銀榜親題用作士林之氣培其¶
　　　根達其枝無貳無欺若作和羮為舟楫惟爾攸¶
<pb:KR2m0013_WYG_104-35a>¶
　　　資思賛襄日有孜孜亮天工庶績咸熙湏將器¶
　　　識先文藝有為有守汝翼汝為(九/解)湛露濃卿雲¶
　　　麗滿院芝蘭臭味秋水蒹葭寤寐思鶴書時賁¶
　　　巖隈伴青松商雒仙芝拜手羣歌既醉詩更束¶
　　　帛安車徧山巔水湄得賢致理聖無為(趨/辭)¶
　　　凱旋¶
　賜燕進茶奏景運乾坤泰之章曰景運乾坤泰八表¶
　　　歸懷迅除戎玉壘陣雲開一封箋表達堯階天¶
<pb:KR2m0013_WYG_104-35b>¶
　　　顔大霽宣寮寀抒壯畧運竒才建膚功奏凱永¶
　　　敉寜邊界錦江春色消煙靄人工健羡天工代¶
　　　方叔師干應賽績著旂常榮褒圭玠(一/解)指授指¶
　　　授特宣差何殊吉甫頌平淮運籌帷幄成功快¶
　　　賀澄清燕啟蓬莱祥光爚煜襲罘罳暖融融瑞¶
　　　氣南来(二/解)歸而飲至垂方策平安火報樂無涯¶
　　　五服施章彩萬方寜謐陟春臺車書玉帛丕冒¶
　　　如天大如天大慶酬庸列爵耀三台(三/解)緬嚴冬¶
<pb:KR2m0013_WYG_104-36a>¶
　　　旗麾色展喜今春笳鼓聲諧都緣廟畧聖親裁¶
　　　移時節掃浮雲浮埃(四/解)我武維揚羣虎拜詠良¶
　　　哉來饗来王互絃埃貢金苔洗兵何必臨魚海¶
　　　作舟端藉濟川材濟川材還資燮理調仙鼐(五/解)¶
　　　望前塗戈倒載荷包䝉赦宥加寛貸驅獸散叶¶
　　　鳯喈用逷蠻方福孔皆琛贄喜盈堦(六/解)花雨輕¶
　　　篩香雲結靄鴻鈞氣轉陽和届拖杏頰暈桃腮¶
　　　睠盈筐嘉實采玉案早安排春並恩長暢宸襟¶
<pb:KR2m0013_WYG_104-36b>¶
　　　符帝賚(七/解)三殿歡諧千官樂愷堯尊舜樂欣重¶
　　　再知有喜永無猜睠盈筐嘉實采玉案早安排¶
　　　春並恩長暢宸襟符帝賚(八/解)明良遭際光千載¶
　　　喜振旅歡騰中外駿烈協賡歌鴻猷標史册(趨/辭)¶
　　　○進酒奏聖德誕敷之章曰聖德誕敷皇威逺¶
　　　布資元輔授鉞前驅蕩定昭神武(一/解)豨張巴蜀¶
　　　臨軒推轂掌兵符便霜戈西指更羽騎南趨威¶
　　　凛凛先聲馳遠徼顫巍巍撻伐審孤虚仰台垣¶
<pb:KR2m0013_WYG_104-37a>¶
　　　權操左相寄專閫星耀中樞濯征咫尺剋㨗湏¶
　　　臾(二/解)奮武揆文秉聖謨甫臨衝奏㨗書耿光揚¶
　　　烈志何如申明紀律嚴軍伍指揮決勝天威助¶
　　　風雲八陣圗機宜式範模勵公忠德教忙宣諭¶
　　　恢覆載宥頑愚(三/解)承睿算天兵勦除何愁蜀道¶
　　　紆卜遄征鷹揚出上都凍日寒雲入棧嚴風勁¶
　　　雪載塗乘橇走殚勤劬(四/解)乍營開細柳温同挟¶
　　　纊餘凛自天成命聲靈振八區把宵人剪除握¶
<pb:KR2m0013_WYG_104-37b>¶
　　　要似摧枯息氛祲淬戈鋋修文德陳干羽振士¶
　　　氣忠信交孚(五/解)競輸誠悔負嵎面縳来降釡底¶
　　　游魚開湯&KR0224;遄宣露布慰堯心不事征誅(六/解)班¶
　　　師慶報㨗初鳴笳擂鼓催前部不驚雞犬咸安¶
　　　堵威名綽著追强弩太平一統萬年歡潜消兵¶
　　　氣成霖雨(七/解)和風扇淑景攄承恩既醉趨鵷鷺¶
　　　端資啟沃聨心膂儲胥常見風雲䕶堂亷一德¶
　　　慶昇平春光怎及恩光溥(八/解)沾優渥賜大酺三¶
<pb:KR2m0013_WYG_104-38a>¶
　　　爵言言拜錫宮壺饜飫天廚波㶑灩湛露涵濡¶
　　　競稱觥介壽綏多祐好韶華春盎雲衢垂裳有¶
　　　道開昌宇光移玉盞麗映金鋪(九/解)龎洪異数羣¶
　　　歌樂胥威馳六合位重三孤進獻嘉謨出靖邊¶
　　　隅允作中朝砥柱企都俞佐唐虞百辟嚴趨殿¶
　　　陛山呼廝濟濟颺拜歡娱戞鏘鏘依永笙竽萬¶
　　　斯年玉燭安舒河清海晏金甌固榮生虎竹喜¶
　　　溢簮裾(十/解)日舒長時和煦萬彚從兹昭蘇寳篆¶
<pb:KR2m0013_WYG_104-38b>¶
　　　氤氲裊御鑪玉缸香泛酴酥想當年在藻依蒲¶
　　　鎬燕何曾今昔殊慶槐鼎雲需賡君臣相遇曈¶
　　　曨旭日照宸居(趨/辭)¶
　　　一部燕¶
　賜衍聖公燕樂奏洙泗發源長之章曰洙泗發源長¶
　　　麟鳳流芳久眷兹後裔克紹箕裘詩書教澤延¶
　　　禮樂家聲舊茅社長膺天眷厚際端冕凝旒桓¶
　　　圭章甫彤廷舞蹈時覲春秋(一/解)詔宗伯使饔人¶
<pb:KR2m0013_WYG_104-39a>¶
　　　進羞大遒獻酬形虎形鹽訓恭訓儉慈惠兼施¶
　　　寵錫優勵嘉修素風益懋庶不負皇朝渥澤㫖¶
　　　酒思柔(二/解)¶
　賜文進士燕樂奏啟天門之章曰啟天門日麗黄金¶
　　　榜趁驊驑緩歩青雲上論聖賢事業無涯量況¶
　　　生平温飽何曽望念鯫生叨渥澤天来廣雖持¶
　　　寸草心莫報君恩蕩涓埃矢竭酬天貺(一/解)玳筵¶
　　　内金壺玉漿月臺上絲竹鏗鏘繼自今木天清¶
<pb:KR2m0013_WYG_104-39b>¶
　　　敞増泰巖不辭土壤(二/解)¶
　賜武進士燕樂奏和氣洽之章曰和氣洽泰階平皇¶
　　　威截烽煙靖念兔罝亦有干城虎頭猿臂交相¶
　　　慶看鵰翮秋来勁(一/解)湏知道羽扇綸巾還有那¶
　　　弓强箭勁更兼之武庫縱横効折衝驊驑騁執¶
　　　戈殳衞羽林備公侯腹心(二/解)¶
　　　一鄉飲酒¶
　御製南陔由庚詩¶
<pb:KR2m0013_WYG_104-40a>¶
　　南陔章曰我逝南陔言陟其岵昔我行役瞻望有¶
　　父欲飬無由風木何補○我逝南陔言陟其屺今¶
　　我行役瞻望有母母也倚廬歸則寜止○南陔有¶
　　筍籜實勹之孱孱孩提孰噢咻之○慎爾温凊潔¶
　　爾㫖肴今爾不飬日月其慆¶
　　由庚章曰王庚便便東西朔南六符調爕八風節¶
　　宣○王庚容容朔南西東維敬與勤百王道同○¶
　　王庚廊廊東西南朔先憂而憂後樂而樂○王庚¶
<pb:KR2m0013_WYG_104-40b>¶
　　恢恢南朔東西皇極孰建惟德之依¶
　　　一慶隆舞樂章¶
　　　於鑠皇清受命於天光延鴻祚億萬斯年天開¶
　　　令節瑞啟階蓂共球萬國聖壽千齡粤自我先¶
　　　肇基俄朶長白之山鵲銜朱果綿綿瓜瓞長發¶
　　　其祥篤生列祖積慶重光式廓舊疆東訖海表¶
　　　聖聖相承永世克紹¶
　　　　右第一章¶
<pb:KR2m0013_WYG_104-41a>¶
　　　赫赫神功龍飛崛起戎甲十三奮迹伊始復讐¶
　　　靖難首克圖倫天戈一指震懾强鄰九姓潜侵¶
　　　滅跡如掃䝉古五部来奉大號明師四路五日¶
　　　而殱定鼎遼瀋都城巖巖陣雲五色江冰夜凝¶
　　　天助有德應運而興¶
　　　　右第二章¶
　　　天亶聰明覆幬下國逺服邇歸誕敷文德四方¶
　　　来附雲集景從建長命官庶職是綜爰創國書¶
<pb:KR2m0013_WYG_104-41b>¶
　　　頡文羲畫聲協元音萬古不易爰定軍制綵旐¶
　　　央央或純或間永奠八方締造鴻模創成大業¶
　　　錫福無疆慶鍾千葉¶
　　　　右第三章¶
　　　佑啟哲嗣光闡前猷昭宗駿德誕迓天庥攜貳¶
　　　綏懷朝鮮歸欵世奉東藩釐爾圭瓉三十五部¶
　　　厥角稱臣西被佛土重譯来賔濯征有明耀師¶
　　　齊魯電掃郊圻有而弗取畧地松杏屢殪敵軍¶
<pb:KR2m0013_WYG_104-42a>¶
　　　百戰百克用集大勲¶
　　　　右第四章¶
　　　帝德廣運昭受鴻名建國紀元永定大清敦睦¶
　　　九族彝倫式叙尚德親賢股肱心膂三舘是闢¶
　　　鑑古崇儒郊社禘嘗式賁皇圖爵秩以班六曹¶
　　　承政百工永釐萬邦表正威鑠函夏德配蒼穹¶
　　　敬承無斁駿烈豐功¶
　　　　右第五章¶
<pb:KR2m0013_WYG_104-42b>¶
　　　帝授神器統一寰瀛剪滅巨寇乾坤載清一著¶
　　　戎衣若雨甘雨大告武成作神人主躬親大政¶
　　　飭紀整綱制禮作樂昭示典常納諫任賢慎㣲¶
　　　慮逺定律省刑萬世垂憲克勤克儉忠厚開基¶
　　　景命維新兢業自持¶
　　　　右第六章¶
　　　聖神建極道冠百王六十一年福祚久長天縱¶
　　　聰明沖齡御宇孝奉両宮德隆千古三孽蠢動¶
<pb:KR2m0013_WYG_104-43a>¶
　　　一舉蕩平海氛永靖浪息長鯨親御六師三征¶
　　　沙漠威肅惠懷鋤頑撫弱禹功底績虞典時廵¶
　　　敷天率土莫不尊親¶
　　　　右第七章¶
　　　惟天行健神聖則之典學勤政作君作師無逸¶
　　　為箴宵衣旰食一人憂勞綏此萬國文經武緯¶
　　　地平天成中和立極玉振金聲億萬斯年覲光¶
　　　揚烈敬天勤民體元作哲天鑒孔彰翼翼後王¶
<pb:KR2m0013_WYG_104-43b>¶
　　　儀型皇祖帝祚遐昌¶
　　　　右第八章¶
　　　瑤圗炳煥六合雍熙星煇雲爛風雨以時翕受¶
　　　嘉祥調和玉燭治靄皇風道光帝籙東漸西被¶
　　　北燮南諧梯航琛賮畢致堯階日升月恒萬邦¶
　　　䝉福擊壤歌衢嵩呼華祝秩秩盛儀洋洋頌聲¶
　　　紹休列祖永慶昇平¶
　　　　右第九章¶
<pb:KR2m0013_WYG_104-44a>¶
　　　一¶
　駕幸¶
　　盛京大燕¶
　御製世德舞樂章曰粤昔造清匪人伊天天女降思¶
　　長白闥門是生我祖我弗敢名乃繼乃承逮我元¶
　　孫¶
　　　　右第一章¶
　　元孫累葉維祖之思我西云来我心東依歴兹故¶
<pb:KR2m0013_WYG_104-44b>¶
　　土仰溯始謀皇澗過澗締此丕基¶
　　　　右第二章¶
　　於赫太祖肇命興京哈達輝發數渝厥盟如龍田¶
　　見有虎風生戎甲十三王業以興¶
　　　　右第三章¶
　　爰度爰遷拓此瀋陽方城周池太室明堂不寜不¶
　　靈匪居匪康事異放桀何心底商¶
　　　　右第四章¶
<pb:KR2m0013_WYG_104-45a>¶
　　丕承太宗允揚前烈倬彼松山明戈耀雪以寡敵¶
　　衆杵漂流血惜無故老為余詳説¶
　　　　右第五章¶
　　余来故邦瞻仰橋山慰我追思夢寐之間崇政清¶
　　寜載啟南軒華而不侈鞏哉孔安¶
　　　　右第六章¶
　　維我祖宗欽天敬神執豕酌匏咸秩無文帷幔再¶
　　張尊俎重陳弗渝弗替遵我先民¶
<pb:KR2m0013_WYG_104-45b>¶
　　　　右第七章¶
　　先民宅兹載色載笑今我来思聖日俯照爵我周¶
　　親藎臣並召亦有嘉賓歡言同樂¶
　　　　右第八章¶
　　懿兹東土允惟天府土厚水深周原膴膴南陽父¶
　　老於是道古有登其歌有升其舞¶
　　　　右第九章¶
　　我歌既奏我舞亦陳故家遺俗曷敢弗因渾灝淳¶
<pb:KR2m0013_WYG_104-46a>¶
　　休被於無垠勿替引之告我後人¶
　　　　右第十章¶
　　　一德勝舞樂章曰乾隆聖世瀛㝢乂康元首惟¶
　　　明股肱惟良景運鴻昌休德茂著統馭八埏惠¶
　　　液遐布金川小醜蠢爾𡨕頑惟時弗率跳梁窮¶
　　　邊用申天討聲罪執言長驅驛駕油雲斯屯聖¶
　　　謨廣運決機萬里聿簡賢臣良弼是倚曰忠曰¶
　　　勇經畧戎功心堅金石誠格蒼穹身先烝徒跋¶
<pb:KR2m0013_WYG_104-46b>¶
　　　履巖阻晨夕盡瘁均勞共苦姦宄是殛逆謀是¶
　　　攘國憲孔昭我武孔揚窟穴犁止岩巢圯止堅¶
　　　卡堕止峻碉毁止爰褫其魄爰喪其膽震懾股¶
　　　栗潜伏於坎如鼠竄穴如鱗遊釡號呼哀籲再¶
　　　三求撫元臣執義憤欲蕩除帝德好生曰免駢¶
　　　誅六條攸約䖍慄遵循恩綸祗奉解網施仁丕¶
　　　革厥心匍匐奔赴除道築壇香雲擁路帝仁覃¶
　　　敷六合滂洋蘇其枯朽賜以再生展也滿兵彌¶
<pb:KR2m0013_WYG_104-47a>¶
　　　月功成云何其速皇猷是憑神功炳焯乾坤軒¶
　　　豁九重勝算明並日月勒諸琬琰昭諸汗青禮¶
　　　成鉅典樂奏昇平膚功克奏慶筵是侑太和氤¶
　　　氲翔洽宇宙卿雲糺縵景緯珠聨梯航琛賮億¶
　　　萬斯年¶
　　　一笳吹樂章¶
　　　　牧馬歌¶
　　　人君之樂恃此紀綱兆民之樂恃我君王室家¶
<pb:KR2m0013_WYG_104-47b>¶
　　　孔宜夫君之力朋友有成和輯之德¶
　　　　古歌¶
　　　八種成壞兮實人世之常堕迷網中兮慾鎖與¶
　　　情韁愚人無識兮樂兹殊未央執空為有兮謬¶
　　　語其奚當¶
　　　　如意寳¶
　　　不澡心於羣經具本性而無明不服膺於佛乘¶
　　　説妙行而聴熒¶
<pb:KR2m0013_WYG_104-48a>¶
　　　　佳兆¶
　　　一人首出萬國尊親湛恩汪濊普被生民百花¶
　　　敷榮一日悦目灌頂寳光萬衆所伏¶
　　　　誠感辭¶
　　　良胡畏哉襄以至誠良胡過哉竭已所能良胡¶
　　　偽哉語無文飾良胡怠哉罔敢休息¶
　　　　吉慶篇¶
　　　有君聖明逾戴天有臣靖共勝後嗣健婦持家¶
<pb:KR2m0013_WYG_104-48b>¶
　　　過丈夫如意寳珠惟孝子¶
　　　　肖者吟¶
　　　滅除已罪仗佛真言如欲療病惟良藥存菩提¶
　　　鐙兮出衆生於黒暗智慧梳兮櫛六慾之糾纒¶
　　　　君馬黄¶
　　　大海之水不可量天府寳藏奚渠央良朋和睦¶
　　　益無方聖有謨訓垂無疆¶
　　　　懿德吟¶
<pb:KR2m0013_WYG_104-49a>¶
　　　人君能仁蒸黎之父君子和平羣相胏附懿厥¶
　　　哲人實維師傳匿智懷私乃民之蠧¶
　　　　善哉行¶
　　　惟安惟和心意所欲無貳無虞朋友式榖¶
　　　　樂土謠¶
　　　分人以財惠莫大焉施人以慧寜不踰旃¶
　　　　踏搖娘¶
　　　日将出兮明星煌煌壽斯徴兮秀睂其龐三十¶
<pb:KR2m0013_WYG_104-49b>¶
　　　維壯五十遲暮莫親祖母莫尊祖父¶
　　　　頌禱辭¶
　　　我馬蹀&KR0604;行如流水雋英滿座交親悦喜族黨¶
　　　婣婭咸富且貴酌酒為&KR0172;既多且㫖¶
　　　　慢歌¶
　　　十五&KR0172;娛八十衰壯容華茂遲暮悲祖妣最親¶
　　　祖尊哉¶
　　　　唐公主¶
<pb:KR2m0013_WYG_104-50a>¶
　　　遵王之路兮愆尤希素位而行兮夫奚疑¶
　　　　丹誠曲¶
　　　罔有敗事兮遵道而行長無離析兮順親之情¶
　　　　明光曲¶
　　　瞻彼日月虚空發光聖君聖母焜燿萬邦¶
　　　　吉祥師¶
　　　日月之明兮容光必照聖君之明兮蒸黎咸造¶
　　　　聖明時¶
<pb:KR2m0013_WYG_104-50b>¶
　　　際聖明時良我福只横被恩澤良我祿只¶
　　　　微言¶
　　　倐忽變遷順其自然如彼蜃樓余生𣺌焉¶
　　　　際嘉平¶
　　　諸惡莫作菩提薩多瞑朦妄行用墮三塗¶
　　　　善政歌¶
　　　經何本本於宗身何本媼與翁罪何本嗔爞爞¶
　　　福何本和雍雍¶
<pb:KR2m0013_WYG_104-51a>¶
　　　　長命辭¶
　　　靡言不適於道兮水萬派而朝宗夫惟外道之¶
　　　妄語兮井自畫而不通¶
　　　　窈窕娘¶
　　　惴惴原獸思全其身競競庶士思庇後昆¶
　　　　湛露¶
　　　維彼愚人惟知已身維此哲人心周萬民¶
　　　　四賢吟¶
<pb:KR2m0013_WYG_104-51b>¶
　　　六欲相牽微生是戀嘆彼駒光如夢如電¶
　　　　賀聖朝¶
　　　慈悲方便永斷疑情極樂淨土不滅不生¶
　　　　英流行¶
　　　知之而作兮明哲所由不知而作兮庸愚之儔¶
　　　慮而後動兮卓彼先覺率而妄動兮是乃下流¶
　　　　堅固子¶
　　　馬蹀躞兮身不獲康念此身兮本自無常馬騰¶
<pb:KR2m0013_WYG_104-52a>¶
　　　驤兮生不獲寜念此生兮本自無生¶
　　　　月圎¶
　　　良馬之德於田可徵良朋之行相交乃明¶
　　　　緩歌¶
　　　良馬云何乘者所思良朋云何久而敬之¶
　　　　至純辭¶
　　　惟帝力兮勞来父母力兮免懷乘騏驥兮馳驟¶
　　　仗巨擘兮弓開¶
<pb:KR2m0013_WYG_104-52b>¶
　　　　羙封君¶
　　　貢髙專羙曰惟不仁擁貲自厚不久四分惟不¶
　　　惺惺乃不戒懼凶心常萌誰與共處¶
　　　　少年行¶
　　　嗟棄捐於巖穴兮盍逺播夫芳聲嗟終老於草¶
　　　莾兮盍永垂夫令名¶
　　　　四天生吟¶
　　　悲哉北邙令聞宜揚北邙悲歟青史不渝¶
<pb:KR2m0013_WYG_104-53a>¶
　　　　宛轉辭¶
　　　瞻彼中林芃芃萬木旃檀有香生是使獨萬類¶
　　　咸若攘攘芸芸民之父母首出一人¶
　　　　鐵驪¶
　　　載飛載翔惟翮是憑為聲為律惟心是經射之¶
　　　能中惟指是憑交之能善惟和是恒¶
　　　　木槵珠¶
　　　鷇之成雛兮孚化之功羽用為儀兮賦命之隆¶
<pb:KR2m0013_WYG_104-53b>¶
　　　迪彼愚䝉兮惟聖之功明厥本性兮實在已躬¶
　　　　好合曲¶
　　　維勤斯哲安不可懷溺兹小樂至樂難期¶
　　　　童阜¶
　　　乾照無私聖教無類謨訓洋洋鑒斯不昧¶
　　　　天馬吟¶
　　　騏驥不羣蹇驢鴻鵠不偕斥鷃騶虞不邇狐狸¶
　　　聖哲不昵愚賤¶
<pb:KR2m0013_WYG_104-54a>¶
　　　　大龍馬吟¶
　　　疇知幻軀秘此佛性疇不退轉佛恩来證上德¶
　　　隨落疇其知病下士頓超疇其知競¶
　　　　始條理¶
　　　福慧天亶誠哉難覯通人達士豈奚易逅¶
　　　　追風赭馬¶
　　　葱兮蒨兮山有芳蘭僮兮祁兮首有妙鬘¶
　　　　迴波辭¶
<pb:KR2m0013_WYG_104-54b>¶
　　　元首明哉首出股肱良哉罕匹賢夾輔兮王室¶
　　　莫執左道兮蟊賊¶
　　　　長豫¶
　　　景行行止下民堪憐宜汎愛衆母逆忠言¶
　　　　平調¶
　　　騏驥適我體櫜鞬衛我身嘉言資我道經史沃¶
　　　我心¶
　　　　遊子吟¶
<pb:KR2m0013_WYG_104-55a>¶
　　　升彼高阜兮思我故鄉有懷二人兮莫出戸堂¶
　　　陟彼崔嵬兮思我故鄉有懷二人兮莫出垣牆¶
　　　　平調曲¶
　　　帝王無逸天地和寜辟公膚敏兆民阜成¶
　　　　高士吟¶
　　　日之升天為經民之行君為程水之流隨坎盈¶
　　　牝之游駒之情¶
　　　　哉生明¶
<pb:KR2m0013_WYG_104-55b>¶
　　　非冒於貨賄也感兄弟之敬心非貪於飲食也¶
　　　感父老之誠忱¶
　　　　髙哉行¶
　　　云何致太平睪然望皇衢人生夫何常善保千¶
　　　金軀民之不能忘令名照神區子孫振繩繩百¶
　　　千萬億餘¶
　　　　三章¶
　　　敬遵佛勅如兹甘雨莫行邪惡種兹罪苦¶
<pb:KR2m0013_WYG_104-56a>¶
　　　　圓音¶
　　　身無常花到秋名無常雷不留財無常蜂釀蜜¶
　　　業無常海發漚¶
　　　　闌杆¶
　　　賢者斯賢賢不賢不賢賢蜜蜂見花駐蜻蜓去¶
　　　翩翩¶
　　　　思哉行¶
　　　千金寳馬不如先人之弊遺嘗盡諸果不如母¶
<pb:KR2m0013_WYG_104-56b>¶
　　　乳之甘兮¶
　　　　法座引¶
　　　電可畏兮時届朱明霜可畏兮五穀將登禍可¶
　　　畏兮歡樂所成罔不可畏兮憶神魂之初降生¶
　　　　接引辭¶
　　　火宅無清涼苦塗無安樂鳥路誰能攜閻浮難¶
　　　駐脚¶
　　　　化導辭¶
<pb:KR2m0013_WYG_104-57a>¶
　　　閻浮提界如彼髙山越之維艱盡却今時大海¶
　　　漫漫欲渡良難¶
　　　　七寳鞍¶
　　　瞻彼隄岸水則不濫有君牧民當無畔㪚飛鳥¶
　　　雖疲寜甘墮地君子固窮之死不二¶
　　　　短歌¶
　　　嗟余生之&KR0172;樂兮似黄離之盈昃感韶光之荏¶
　　　苒兮似葉上之青色及芳華之當齒兮且喜樂¶
<pb:KR2m0013_WYG_104-57b>¶
　　　以永日¶
　　　　夕照¶
　　　時乎時乎時外無時時其逝矣奚與樂為黄離¶
　　　既昃定少温暾天光既暮曀曀其隂¶
　　　　歸國謠¶
　　　皇矣聖世藹如仁君懷哉懷哉日逺日分亦有¶
　　　良朋如兄如弟日遠日離能不遙跂¶
　　　　僧寳吟¶
<pb:KR2m0013_WYG_104-58a>¶
　　　投誠皈命即安且吉如佛塔廟云胡遠别和樂¶
　　　且耽手足提攜如姊如娣云胡遠離¶
　　　　婆羅門引¶
　　　酪必成醐父將成祖沙必成邱母將成嫗¶
　　　　三部落¶
　　　試觀三界漚起漚滅如彼秋雲乍興乍没¶
　　　　五部落¶
　　　流水何湯湯吾生如是遊雖有聖賢人誰能少¶
<pb:KR2m0013_WYG_104-58b>¶
　　　滯留¶
　　　一番部合奏樂章¶
　　　　大合曲¶
　　　元縡是依明神是祗一心至誠昭事勤只巍巍¶
　　　大君永底蒸民中心愛戴稽首来臣念人生之¶
　　　無常兮合勤修夫善行信百行之咸善兮終和¶
　　　平而神聴¶
　　　　染絲曲¶
<pb:KR2m0013_WYG_104-59a>¶
　　　大君至聖教敷率土敉寜萬邦拜跪奉主¶
　　　　公莫¶
　　　丕顯元后惠懷萬方國彦棐㳟協賛邦常率土¶
　　　之濱誠意漙將咸拜稽首依戴聖皇¶
　　　　雅政辭¶
　　　皇皇聖明無遠弗燭林林衆庶無思不服元化¶
　　　惠心為善去惡聖人之邦長生永樂¶
　　　　鳳凰鳴¶
<pb:KR2m0013_WYG_104-59b>¶
　　　承乾體元惟我聖君光開草昧惟我聖君綱紀¶
　　　庶政惟我聖君父母萬國惟我聖君惟我聖君¶
　　　兮覆幬如天惟我聖君兮自新新民惟我聖君¶
　　　兮中外乂安惟我聖君兮羣慝消淪拜手稽首¶
　　　兮頌溢兆民¶
　　　　乘驛使¶
　　　大地茫茫大海滄滄豈伊無寳求之奚方自古¶
　　　在昔為君為王膺圗御宇命不于常實心實政¶
<pb:KR2m0013_WYG_104-60a>¶
　　　惠此萬邦聖御大寳繄惟我皇繄惟我皇兮疇¶
　　　可與之頡頏¶
　¶
　¶
　¶
　¶
　¶
　¶
<pb:KR2m0013_WYG_104-60b>¶
　¶
　¶
　¶
　¶
　¶
　¶
　¶
欽定大清㑹典則例卷一百¶
