# -*- mode: mandoku-view; -*-
#+TITLE: 欽定大清會典則例
#+DATE: 2015-08-24 22:50:09.118142
#+PROPERTY: ID KR2m0013
#+PROPERTY: BASEEDITION WYG    
#+PROPERTY: JUAN 卷一百六十九
<pb:KR2m0013_WYG_173-1a>¶
欽定四庫全書¶
欽定大清會典則例卷一百六十九¶
　　　鑾儀衞¶
　　　一鹵簿原定¶
　　大駕鹵簿朝祭均用¶
　　行駕儀仗於¶
　巡幸皇城内用之¶
　行幸儀仗用以¶
<pb:KR2m0013_WYG_173-1b>¶
　時巡省方¶
　臨祭均乘涼步輦¶
　　大朝日則設於¶
　　太和門東玉輅大輅大馬輦小馬輦香步輦並稱¶
　　　五輦○乾隆七年奏準大祀¶
　親詣行禮均¶
　乘禮輿出宮至¶
　　太和門¶
<pb:KR2m0013_WYG_173-2a>¶
　乘輦○又奉¶
　旨凡遇祀畢還宮均備禮輿永為定例○八年議準¶
　　　大輅改為金輅大馬輦改為象輅小馬輦改為¶
　　　革輅香步輦改為木輅玊輅仍舊以符五輅之¶
　　　制○十三年¶
　諭朕敬¶
天尊¶
祖寅承毖祀¶
<pb:KR2m0013_WYG_173-2b>¶
壇¶
廟祭器聿旣稽考古典親為釐訂命所司準式敬造質¶
　　文有章自今歲¶
圜丘大祀為始灌獻陳列悉用新成祭器展䖍敬焉古¶
　　者崇郊饗則備法駕乘玉輅以稱鉅典國朝定制¶
　　有大駕鹵簿行駕儀仗行幸儀仗其名叅用宋明¶
　　以來之舊而旗章麾蓋視前倍簡今稍為増益更¶
　　定大駕鹵簿為法駕鹵簿行駕儀仗為鑾駕鹵簿¶
<pb:KR2m0013_WYG_173-3a>¶
　　行幸儀仗為騎駕鹵簿合三者為大駕鹵簿¶
南郊用之¶
方澤以下皆用法駕鹵簿五輅酌仿周官及唐宋遺制¶
　　金玉象革木各如其儀乘用亦自今歳¶
南郊始光昭羽衞用肅明禋諭所司知之欽此○又議¶
　　　準涼步輦改為¶
　　金輦更製¶
　　玉輦大祀¶
<pb:KR2m0013_WYG_173-3b>¶
南郊乘¶
　　玊輦¶
北郊¶
太廟¶
　社稷壇乘¶
　　金輦其餘各¶
　壇¶
　廟均乘禮輿遇朝㑹則¶
<pb:KR2m0013_WYG_173-4a>¶
　　玉輦¶
　　金輦並設於¶
　　太和門外¶
　巡幸皇城内設¶
　　鑾駕鹵簿¶
　時巡省方設¶
　　騎駕鹵簿¶
　　　一朝㑹執事原定¶
<pb:KR2m0013_WYG_173-4b>¶
　皇帝御太和殿受朝賀暨慶典筵燕由禮部鴻臚寺¶
　　　知㑹先一日本衞委官率校尉鋪椶薦於¶
　　殿陛至日陳設鹵簿以冠軍使等官六人立於丹¶
　　　陛西階三成各二人皆東面校尉執靜鞭分立¶
　　　於丹墀左右各二人東西面¶
　駕出宮¶
　　午門鳴鐘鼔¶
　陞座樂止冠軍使等官自一成階傳贊鳴鞭至三成¶
<pb:KR2m0013_WYG_173-5a>¶
　　　校尉北面鳴鞭者三文武各官行禮畢仍贊鳴¶
　　　鞭如前○又定¶
　　大朝日漏未盡時本衞委官率校尉自禮部舁表¶
　　　箋亭至¶
　　午門前陳設導以引仗鼓樂○又定¶
實録¶
玉牒告成及每年進時憲書均委官率校尉舁進○又¶
　　　定每日黎明設常朝四象於¶
<pb:KR2m0013_WYG_173-5b>¶
　　天安門外左右排列○又定凡遇¶
　頒詔委官率校尉設雲盤黄蓋於¶
　　太和殿丹陛下設龍亭引仗於¶
　　午門外竢¶
　詔出承以雲盤張黄蓋出¶
　　午門恭設亭内校尉舁亭黄蓋引仗前導於¶
　　天安門宣讀畢舁至禮部○發文武¶
　　殿試榜舁至¶
<pb:KR2m0013_WYG_173-6a>¶
　　長安門外餘與¶
　頒詔同○又定文武¶
　　殿試由禮部兵部題請¶
　簡用鑾儀使以下等官巡綽考選翰林庶吉士散館¶
　　　考選御史及主考博學宏辭由衞委官巡綽均¶
　　　分撥校尉給役歳貢生於¶
　　天安門外考試委官校巡綽亦如之○又定春秋¶
　經筵委官率校尉舁書案至講所○又定¶
<pb:KR2m0013_WYG_173-6b>¶
　親征¶
　命將及凱旋受俘均照朝㑹陳設鹵簿¶
　　　一祭祀執事原定冬日至大祀¶
圜丘孟春¶
祈穀孟夏¶
常雩由太常寺知㑹先二日委官率校尉舁亭至¶
　　午門前次日舁入¶
　　太和殿陳祝版玊帛香竢¶
<pb:KR2m0013_WYG_173-7a>¶
　御殿閲畢舁至祀所¶
　　神庫安設均以引仗前導祀日請¶
神牌委官率校尉舁龍亭○又定¶
南郊各祀及大祀¶
北郊皆先一日委官率校尉陳鹵簿於¶
　　午門外¶
　駕詣¶
　　齋宮鹵簿前導前部鐃歌大樂均設而不作¶
<pb:KR2m0013_WYG_173-7b>¶
　皇帝盥洗冠軍使雲麾使進盥槃帨巾禮畢¶
　囘鑾鹵簿前導作前部鐃歌大樂以金二鳴鉦三鳴¶
　　　為鼔角作止之節時饗¶
太廟¶
　駕出嚴鼓¶
　囘鑾鳴鐘¶
　親祭¶
堂子春秋祭¶
<pb:KR2m0013_WYG_173-8a>¶
　社稷朝¶
　日夕¶
　月¶
　耕耤饗¶
　先農¶
　親祭¶
　前代帝王¶
　先師孔子由太常寺知㑹祭日委官率校尉陳鹵簿¶
<pb:KR2m0013_WYG_173-8b>¶
　　午門鳴鐘鹵簿前導¶
　臨祭進盥槃帨巾¶
　囘鑾作樂儀同○又定凡遇¶
　車駕出入¶
　　午門及祭祀詣¶
　　齋宮均委官率校尉鳴鐘○又定時饗¶
太廟祭¶
　社稷委官率校尉鋪椶薦¶
<pb:KR2m0013_WYG_173-9a>¶
　親祭¶
　前代帝王¶
　先師孔子¶
　　傳心殿均委官設拜褥(郊外之祭/用太常官)○又定¶
太廟燎鑪灰每年委官率校尉送至金海河内○又定¶
　　　日食月食救䕶及迎春洗象旗手衞官率校尉¶
　　　陳設金鼓○又定凡遇祭祀以漢冠軍使二人¶
　　　陪祀○乾隆十七年奏準大祭¶
<pb:KR2m0013_WYG_173-9b>¶
北郊祝版亭先一日本衞委官率校尉舁至¶
　　午門外竢太常寺官奉出恭設亭内官率校尉舁¶
　　　至祀所¶
　　神庫安設引仗前導祀日請¶
神牌委官率校尉舁鳳亭¶
　　　一本衞官除授原定掌衞事大臣員闕由領侍¶
　　　衞府將應補之領侍衞内大臣内大臣職名開¶
　　　送兵部題請補授滿鑾儀使員闕於滿冠軍使¶
<pb:KR2m0013_WYG_173-10a>¶
　　　及一等侍衞内簡選滿冠軍使員闕於滿雲麾¶
　　　使内簡選滿雲麾使治儀正員闕於滿治儀正¶
　　　整儀尉内以次簡選如選不得人行文領侍衞¶
　　　府簡選三旗三等侍衞擬補雲麾使藍翎侍衞¶
　　　擬補治儀正滿整儀尉員闕於滿洲䝉古世爵¶
　　　及佐領内簡選均由衞引¶
　見補授漢鑾儀使貞闕由兵部將直省提督總兵官¶
　　　及本衞漢冠軍使職名開列題請補授漢冠軍¶
<pb:KR2m0013_WYG_173-10b>¶
　　　使員闕於漢雲麾使内簡選漢雲麾使員闕於¶
　　　漢治儀正内簡選漢治儀正員闕於漢整儀尉¶
　　　内簡選漢整儀尉員闕於漢軍世爵及佐領内¶
　　　簡選均由衞引¶
　見補授○又定大計軍政届期均由衞注考冠軍使¶
　　　以下密咨兵部主事以下密咨吏部彚疏以¶
　聞○雍正三年奉¶
旨漢整儀尉員闕於漢軍領催驍騎閑散人等内簡選¶
<pb:KR2m0013_WYG_173-11a>¶
　引見補授○乾隆十三年奏準本衞額設滿漢各官¶
　　　不敷差委嗣後將漢武進士簡拔侍衞藍翎侍¶
　　　衞者每科以十有五人撥入本衞一同當差行¶
　　　走其升用之處仍照侍衞之例○十七年奏準¶
　　　每科武進士簡拔侍衞者十人之内以四人撥¶
　　　入本衞當差行走若數有多寡照此酌撥○十¶
　　　九年奉¶
　旨掌鑾儀衞内大臣貞闕由領侍衞内大臣將領侍¶
<pb:KR2m0013_WYG_173-11b>¶
　　衞内大臣内大臣開列請旨補授不必由兵部具¶
　　奏¶
　　　一軍尉原定佩儀刀弓矢殳㦸用上三旗親軍¶
　　　執豹尾槍馭仗馬用内府䕶軍均於臨時傳用¶
　　　服緣領織金壽字石青段衣冬戴紅絨緯染黑¶
　　　獺皮帽夏戴紅絨緯涼帽事竣仍囘原處當差¶
　　　奉輦校尉擎執¶
　　鑾駕¶
<pb:KR2m0013_WYG_173-12a>¶
　　騎駕鹵簿校尉均服紅紬團花遜衣束綠紬帶冬¶
　　　戴紅絨緯豹皮帽夏戴紅絨緯黑氊帽均安銅¶
　　　頂(奉輦用起花抹/金擎執用素銅)插黄翎擎執¶
　　大駕鹵簿校尉及和聲署史均服紅紬團花遜衣¶
　　　束綠紬帶戴紅絨緯黑氊帽銅頂插黄翎内有¶
　　　擎執金器校尉冬戴紅絨緯染黑獺皮帽夏戴¶
　　　紅絨緯涼帽○又定朝祭陳設鹵簿兼用旗尉¶
　　　民尉¶
<pb:KR2m0013_WYG_173-12b>¶
　巡幸皇城陳設鹵簿用旗尉¶
　時巡省方陳設鹵簿兼用旗尉民尉¶
皇太后¶
　皇后儀駕¶
　　皇貴妃¶
　　貴妃儀仗¶
　　妃¶
　　嬪采仗用旗尉(氊皇貴妃以下紅絨緯黑/  帽銅頂上插金黄翎)¶
<pb:KR2m0013_WYG_173-13a>¶
　　大内陳設則用内監○又定奉輦旗尉百六十八¶
　　　名擎執旗尉二百四十六名内頭役五十二名¶
　　　(奉輦擎執各/二十六名)每名月給銀二兩五錢餘各月給¶
　　　銀二兩每名每年均各給米四十二斛二斗奉¶
　　　輦民尉六十名每名月給銀二兩米折銀一兩¶
　　　八錢三分三釐三毫左右中前後五所民尉共¶
　　　千三百二十八名内字旗十有五名頭尉三十¶
　　　八名每名均月給銀五錢米折銀四錢五分五¶
<pb:KR2m0013_WYG_173-13b>¶
　　　釐馴象所民尉共二百有六名内字旗三名頭¶
　　　尉一名每名月給銀五錢米折銀四錢五分五¶
　　　釐旗手衞民尉三百二十二名内字旗六名頭¶
　　　尉四名每名月給銀五錢米折銀四錢五分五¶
　　　釐鼔手旗尉八十八名内頭尉八名月給銀米¶
　　　與五所同上三旗鳴䝉古畫角軍三十名内什¶
　　　長三名每名月給銀四兩餘各月給銀三兩每¶
　　　名每年均各給米四十八斛○又定旗尉闕於¶
<pb:KR2m0013_WYG_173-14a>¶
　　　内府旗鼔佐領内管領下匠役園户閒散人内¶
　　　選補鳴畫角軍闕於上三旗䝉古佐領下䕶軍¶
　　　驍騎閒散人内選補民尉闕行文五城將殷實¶
　　　良民保送充補飼象民尉闕卽以民尉所生之¶
　　　子充補○又定校尉有犯部院各衙門移咨本¶
　　　衞令該管官察送○雍正六年奏準民尉闕如¶
　　　不得其人於内府旗鼔佐領下閒散人内選補¶
　　　○乾隆七年奏準鼓手旗尉八十名並頭尉八¶
<pb:KR2m0013_WYG_173-14b>¶
　　　名均撥入樂部改名署史令其學習音律又民¶
　　　尉六十名見以内府匠役閒散人等借補今將¶
　　　此六十名竟改用旗人亦撥入樂部學習音律¶
　　　其月給銀米及補革等事均由樂部辦理若遇¶
　　　本衞差使仍令照舊承值○十三年奏準本衞¶
　　　額設民尉千八百五十六名内有字旗二十四¶
　　　名頭尉四十三名均一例月給銀米九錢五分¶
　　　五釐但字旗頭尉每日衙門辦事兼令約束各¶
<pb:KR2m0013_WYG_173-15a>¶
　　　民尉當差之處較繁用度實屬不敷是以向來¶
　　　有私行幫貼之弊應將字旗連本身所有錢糧¶
　　　每名月給銀二兩五錢頭尉連本身錢糧每名¶
　　　月給銀二兩○又奏準本衞擎執旗尉二百四¶
　　　十六名原按應用之數設立今¶
　　大駕鹵簿新増儀仗一百十有二共應用旗尉三¶
　　　百六十二名除額設外尚少一百十有六名嗣¶
　　　後遇陳設時所少之人行文内務府將食錢糧¶
<pb:KR2m0013_WYG_173-15b>¶
　　　服役人等撥送令穿遜衣擎執並委内管領約¶
　　　束事竣仍令囘原處當差¶
　　　一譙漏原定本衞每夕委官率校尉登鐘鼓樓¶
　　　直更○又定額設更夫二十名由兵部於八旗¶
　　　漢軍佐領下驍騎正身閒散人内選補送衞當¶
　　　差每名月給銀三兩共養馬十匹每匹月給草¶
　　　料銀三兩遇¶
　巡幸隨圍及¶
<pb:KR2m0013_WYG_173-16a>¶
　駐蹕等處撥往直更候時更香由兵部行文光祿寺¶
　　　給發○又定¶
　巡幸御營門前每日黎明時本衞扈從官率䝉古鳴¶
　　　角軍鳴畫角署史鳴大小銅角日晡時鳴畫角¶
　　　間作鐃歌清樂鐃歌大樂數闋引退郎嚴更鼓¶
　　　○又定遇¶
郊祀先期¶
　駕宿¶
<pb:KR2m0013_WYG_173-16b>¶
　　齋宮旗手衞官率校尉設鼓角三鳴畫角起更發¶
　　　擂○又定¶
郊壇内守更均令本衞官校承直○康熙三十一年奏¶
　　　準増設更夫十有二名○六十一年奉¶
旨神武門鐘鼔著鑾儀衞官校承直○雍正十年議準¶
　　　更夫馬十匹全裁遇有隨圍差使由兵部撥給¶
　　　八旗官馬盤費等項仍由衞支給○乾隆三年¶
　　　奏準更夫三十二名不敷應用再増設八名共¶
<pb:KR2m0013_WYG_173-17a>¶
　　　四十名以供應差○十四年¶
　諭朕於¶
兩郊大祀先御齋宮以齊一思慮聞之記曰齋者耳不¶
　　聽樂孔子曰三日齋一日用之猶恐不敬二日伐¶
　　鼔何居言不敢散其志也今齋宮宵漏下鳴畫角¶
　　嚴鼓以為節雖異於宮懸合奏而吹角鼓鼜軍中¶
　　之容豈所謂專致其精明者歟此蓋相沿前明弊¶
　　典未更後此嚴更鼓角不當用之齋次大學士㑹¶
<pb:KR2m0013_WYG_173-17b>¶
　　同該部定議載入㑹典欽此遵¶
　旨議準嗣後一應典禮陳設鹵簿應用鼓角仍照舊¶
　　　遵行其¶
　　齋宮吹角嚴鼔之舉與禮意未協應請停止以昭¶
　　　肅穆○二十年奏準¶
　大閲日陳騎駕鹵簿於¶
　　行宮門外¶
　駕出作鐃歌大樂奏壯軍容之章¶
<pb:KR2m0013_WYG_173-18a>¶
　囘鑾作鐃歌清樂奏鬯皇威之章○又奏準¶
　大閲前期未起更時於¶
　　行宮門前鳴角鼔鼜¶
　¶
　¶
　¶
　¶
　¶
<pb:KR2m0013_WYG_173-18b>¶
　¶
　¶
　¶
　¶
　¶
　¶
　¶
欽定大清㑹典則例卷一百六十九¶
