# -*- mode: mandoku-view; -*-
#+TITLE: 欽定大清會典則例
#+DATE: 2015-08-24 22:50:08.779998
#+PROPERTY: ID KR2m0013
#+PROPERTY: BASEEDITION WYG    
#+PROPERTY: JUAN 卷一百五十八
<pb:KR2m0013_WYG_162-1a>¶
欽定四庫全書¶
欽定大清㑹典則例卷一百五十八¶
　　　欽天監¶
　　　時憲科¶
　　　一推歩之法順治元年用西洋新法二百恆年¶
　　　表以¶
太宗文皇帝天聰二年戊辰為元自天正冬至次日子¶
　　　正初刻起算○康熙七年題準各通書均不及¶
<pb:KR2m0013_WYG_162-1b>¶
　　　選擇厯書萬年厯通書大全三書但選擇厯書¶
　　　内闕山嚮正五行等二十四事其正五行於三¶
　　　台通書内取用其餘於通書大全内所載合厯¶
　　　法公規等條取用其餘重雜無用者悉令刪去¶
　　　○八年議準仍用洪範五行○十七年續修康¶
　　　熙永年表三十二卷告成○三十二年議準選¶
　　　擇厯書萬年厯並通書大全三書内山嚮洪範¶
　　　五行等二十四件合為一書共成十冊名曰¶
<pb:KR2m0013_WYG_162-2a>¶
欽定選擇厯書同萬年厯永逺遵行書版交禮部收貯¶
　　　○五十四年¶
御定星厯考原告成○五十六年奉¶
㫖時憲厯内所列男女九宫以上元為中元傳誤已久¶
　著欽天監照依星厯考原具題改正○五十七年¶
欽定七政四餘萬年厯告成○雍正三年¶
聖祖仁皇帝御製律厯淵源百卷刋刻告成内厯象考¶
　　　成四十二卷律吕正義五卷數理精蘊五十三¶
<pb:KR2m0013_WYG_162-2b>¶
　　　卷¶
世宗憲皇帝御製序文頒行天下令監官欽遵厯象考¶
　　　成推算以康熙二十三年甲子為上元○十年¶
　　　重修考成交食表一卷○又奏準¶
御製律厯淵源及考成後編書版均交監收貯願刷印¶
　　　者聽並¶
　頒賜各省聽其翻刻以廣流傳○乾隆六年¶
　欽定協紀辦方書三十六卷萬年書十二卷告成書¶
<pb:KR2m0013_WYG_162-3a>¶
　　　版交監收貯願刷印者聽○七年増修考成後¶
　　　編十卷告成¶
　　　一時憲書每年二月初一日進¶
　　呈來嵗時憲書式竢¶
　御覽畢繙譯刋印四月初一日咨呈兵部由驛遞各¶
　　　省布政使司書式各二本一本用印存司署一¶
　　　本不用印照式刋刻鈐欽天監時憲書印至期¶
　　　頒發本省十月初一日恭進繕録清漢字¶
<pb:KR2m0013_WYG_162-3b>¶
　御覽時憲書各一本刷印清漢䝉古字時憲書各一¶
　　　本清漢字七政時憲書各一本¶
皇太后¶
　皇后刷印清漢䝉古字時憲書各一本清漢字七政¶
　　　時憲書各一本均用黄綾面套¶
　　皇貴妃¶
　　貴妃¶
　　妃刷印清漢䝉古字時憲書各一本清漢字七政¶
<pb:KR2m0013_WYG_162-4a>¶
　　　時憲書各一本均用金黄綾面套¶
　　嬪刷印清漢䝉古字時憲書各一本清漢字七政¶
　　　時憲書各一本用紅綾面無套以上時憲書均¶
　　　不鈐時憲書印黄棉紙包封¶
　頒賜時憲書於王公均清漢䝉古字時憲書各一本¶
　　　清漢字七政時憲書各一本王貝勒用紅綾面¶
　　　貝子公用黄裱紙面公主給清漢䝉古字時憲¶
　　　書各一本用紅綾面均紅棉紙包封八旗各部¶
<pb:KR2m0013_WYG_162-4b>¶
　　　院衙門大臣堂官滿洲給清字䝉古給䝉古字¶
　　　漢軍漢人給漢字時憲書各一本均黄裱紙面¶
　　　每旗每衙門共一紅棉紙包封其八旗滿洲官¶
　　　員給清字䝉古官員給䝉古字漢軍官員給漢¶
　　　字時憲書各一本均交各旗分發各衙門漢官¶
　　　每人給漢字時憲書一本交各衙門分發其各¶
　　　衙門坐書於初三日行文赴監支取守¶
陵官員及山海闗副都統¶
<pb:KR2m0013_WYG_162-5a>¶
　　盛京吉林黒龍江將軍¶
　　盛京五部侍郎内務府總管佐領馬蘭鎮泰寧鎮¶
　　　等處文武官各給一本應領清字蒙古字漢字¶
　　　時憲書行文赴監支取直隸九府奉天錦州二¶
　　　府每府給漢字七政時憲書二本時憲書千本¶
　　　大興宛平二縣每縣給七政時憲書二本時憲¶
　　　書九十本熱河理事同知給漢字時憲書三百¶
　　　本廣昌縣給漢字時憲書二百本具文申監支¶
<pb:KR2m0013_WYG_162-5b>¶
　　　取蒙古藩王各給蒙古字時憲書百本由理藩¶
　　　院頒發朝鮮國王給紅綾面漢字時憲書一本¶
　　　其官屬給黄紙靣漢字時憲書百本由禮部頒¶
　　　發以上均鈐時憲書印是日值孟冬時饗¶
太廟恭遇¶
　親詣行禮於五鼔進¶
　　呈遣官恭代於黎明進¶
　　呈監官設黄案二於¶
<pb:KR2m0013_WYG_162-6a>¶
　　太和門正中設黄案二於¶
　　午門外正中設紅案八於¶
　　午門外兩旁工部設¶
　　龍亭一於監署大堂正中設黄亭八於大堂兩旁¶
　　　設紅案八十於兩廊下監官㳟奉進¶
皇太后¶
　皇帝¶
　皇后¶
<pb:KR2m0013_WYG_162-6b>¶
　　皇貴妃¶
　　貴妃¶
　　妃¶
　　嬪時憲書設龍亭内¶
　頒賜王公大臣時憲書置黄亭内八旗各衙門官員¶
　　　時憲書置紅案上於¶
　　龍亭前行一跪三叩禮校尉舁亭八旗兵丁舉案¶
　　　御仗前導樂部和聲署作樂三科官導引堂官¶
<pb:KR2m0013_WYG_162-7a>¶
　　　後隨自¶
　　長安左門中門進至¶
　　午門前監官由亭内㳟奉進¶
　　呈時憲書安設黄案上頒賜王公百官時憲書安¶
　　　設紅案上校尉徹亭置兩旁監官恭奉進¶
　　呈書由¶
　　午門中門入至¶
　　太和門設黄案上堂官行三跪九叩禮授内務府¶
<pb:KR2m0013_WYG_162-7b>¶
　　　官㳟捧進¶
　　呈退出王公百官齊集¶
　　午門前鴻臚寺官贊引宣¶
　㫖行禮王公以下跪領如儀(詳禮部/儀制司)¶
　御覽時憲書首列都城節氣時刻次列太歲干支年¶
　　　神九宫次列六十花甲次列三合天喜等神次¶
　　　列逐月合朔弦望逐月干支納音生剋日名紀¶
　　　宿建除用事日下並注吉神節候中氣交宫月¶
<pb:KR2m0013_WYG_162-8a>¶
　　　下止注交節月神九宫後紀年男女九宫下列¶
　　　宜忌等日内注六十七事祭祀祈福求嗣上冊¶
　　　進表章頒詔覃恩肆赦施恩封拜詔命公卿招¶
　　　賢舉正直施恩惠䘏孤惸宣政事布政事行惠¶
　　　愛雪寃枉緩刑獄慶賜賞賀燕㑹入學冠帶行¶
　　　幸遣使安撫邊境選將訓兵出師上官赴任臨¶
　　　政親民結婚婣納采問名嫁娶進人口般移安¶
　　　牀解除沐浴整容剃頭整手足甲求醫療病裁¶
<pb:KR2m0013_WYG_162-8b>¶
　　　製營建宫室修宫室繕城郭築隄防興造動土¶
　　　竪柱上梁經絡開市立劵交易納財修置産室¶
　　　開渠穿井安碓磑補垣掃舍宇修飾垣牆平治¶
　　　道塗伐木捕捉畋獵取魚栽種牧飬納畜○通¶
　　　用時憲書首列都城節氣時刻次列太歳干支¶
　　　年神九宫次列各省各䝉古部落日出入晝夜¶
　　　節氣時刻次列逐月合朔弦望逐日干支納音¶
　　　紀宿建除用事每月下仍列節候月神九宫及¶
<pb:KR2m0013_WYG_162-9a>¶
　　　中氣交宫後列紀年男女九宫下列宜忌等日¶
　　　末列監官銜名内注三十七事祭祀上表章上¶
　　　官入學冠帶結婚姻㑹親友嫁娶進人口出行¶
　　　移徙安牀沐浴剃頭療病裁衣修造動土&KR0390;柱¶
　　　上梁經絡開市立劵交易納財修置産室開渠¶
　　　穿井安碓磑掃舍字平治道塗破屋壞垣伐木¶
　　　捕捉畋獵栽種牧飬破土安𦵏啟攢○刋造時¶
　　　憲書刷印紙包封紙裝潢綾絹顏料於戸部支¶
<pb:KR2m0013_WYG_162-9b>¶
　　　領肇墨版片椶麻及頒發直隸¶
　　盛京䝉古部落朝鮮應用箱籠等物於工部支領¶
　　　○順治元年西洋逺臣進新法測天等儀並新¶
　　　法書式奉¶
㫖西洋新法推驗精宻見令定造時憲新厯悉依此法¶
　為凖遂令西洋人修正厯法○二年新書告成頒行¶
　　　天下面刻欽天監依西洋新法印造時憲厯日¶
　　　頒行天下偽造者依律處斬有能告捕者官給¶
<pb:KR2m0013_WYG_162-10a>¶
　　　賞銀五十兩如無本監厯日印信即同私厯○¶
　　　康熙五年復用舊法時憲書靣去依西洋新法¶
　　　五字改為欽天監奏準印造時憲厯日頒行天¶
　　　下○八年令西洋人治時憲書○三十一年覆¶
　　　準科爾沁等䝉古部落二十四處(歸化城杜科/爾沁    爾)¶
　　　(伯特/敖漢)　(扎頼特爾郭爾羅斯特巴林牛柰曼喀/阿禄科  沁  扎魯    翁  特)¶
　　　(爾喀/穆秦)　(克西克騰蘓喀喇沁阿土黙特爾烏朱/阿霸垓    尼特    霸哈納    蒿)¶
　　　(齊忒吳四子部落爾毛明/安    喇忒  鄂  多斯)太陽出入節氣時刻¶
<pb:KR2m0013_WYG_162-10b>¶
　　　載入時憲書○五十二年覆準厄魯特喀爾喀¶
　　　等諸蒙古部落並哈密地方十有五處(布隆堪/布爾嘠)¶
　　　(蘇泰爾厄格塞楞格城桑金荅頼湖山肯忒山/  克  倫河巴拉斯    圖拉河韓    喀爾)¶
　　　(喀河克勒和邵/格衣札布韓河)　(鄂爾昆河厄爾得尼招薩空/推河  翁機河  薩克  圖)¶
　　　(古里克善古爾班賽堪/  阿蘭  山  哈密城)太陽出入節氣時刻増¶
　　　入時憲書一例頒發○六十一年十一月㳟進¶
　　　雍正元年時憲書式奉¶
㫖書面止載欽天監奏準印造一段自偽造者以下載¶
<pb:KR2m0013_WYG_162-11a>¶
　　　於後面○雍正三年奉¶
㫖時憲書面欽天監奏準一段改為欽天監欽遵¶
御製厯象考成印造時憲厯日頒行天下○五年¶
諭嗣後時憲厯中逢¶
列祖忌辰應將結婚婣燕㑹喜慶等事均不載入方是¶
　至朕宫中每遇¶
列祖¶
列后忌辰皆素服齋居御厯中忌辰更不當載入廵幸¶
<pb:KR2m0013_WYG_162-11b>¶
　燕㑹等字様著欽天監詳議奏請永為定式欽此遵¶
㫖議準凡恭遇¶
列廟忌辰注安撫邊境安牀解除求醫療病裁製繕城¶
　　　郭築隄防經絡立劵交易納財修置産室開渠¶
　　　穿井安碓磑補垣掃舍宇修飾垣牆平治道塗¶
　　　伐木捕捉栽種牧飬納畜餘事不注○又奉¶
㫖民厯内逢忌辰仍注䜿柱上梁開市○十三年奏準¶
　　　時憲書内遇齋戒日期於日旁加圏作記¶
<pb:KR2m0013_WYG_162-12a>¶
列聖¶
列后忌辰加圏亦如之○十三年十月㳟進乾隆元年¶
　　　時憲書式奏準書前面改為欽天監欽遵¶
御製數理精蘊印造時憲書頒行天下後面改為如無¶
　　　本監時憲書印信即同私造○乾隆二十年奉¶
　㫖凖噶爾諸部盡入版圖其太陽出入節氣時刻宜¶
　　載入時憲書頒賜正朔以昭中外一統之盛○二¶
　　　十二年覆準増黒龍江古林白都納三姓尼布¶
<pb:KR2m0013_WYG_162-12b>¶
　　　楚太陽出入節氣時刻載入時憲書○又覆準¶
　　　伊犁等䝉古部落並巴里坤土魯番二十處(巴/里)¶
　　　(坤薩伊犁魯哈布他克爾拜他克/穆    鳥  穆齊  嗒  巴噶台)　(穆壘海吉/安齊)¶
　　　(齋爾沙波羅他拉勒魯克沁都烏沙克他爾/哈拉  拉  庫爾    珠爾  斯  空吉斯)¶
　　　(哈什土哈薩/克    魯番)太陽出入節氣時刻増入時憲書¶
　　　一例頒發¶
　　　一七政時憲書首列五星伏見目録次列逐月¶
　　　逐日七政經緯𪧐舍度分於月注正横斜升於¶
<pb:KR2m0013_WYG_162-13a>¶
　　　五星注晨夕伏見後列七政行最高卑及月孛¶
　　　羅㬋計都𪧐度○乾隆五年議準正交為羅㬋¶
　　　中交為計都古法以出黄道南為正交西法以¶
　　　入黄道北為正交依古改正並増紫氣以備星¶
　　　家四餘¶
　　　一推月五星陵犯時憲書均按視差法推其犯¶
　　　掩時刻及相距度分按日排注其犯掩次數宫¶
　　　分摘序目録列於書前歲終十二月㳟進○雍¶
<pb:KR2m0013_WYG_162-13b>¶
　　　正九年奉¶
㫖改月五星陵犯厯為月五星相距時憲厯○十三年¶
　　　奏準改為月五星相距時憲書○乾隆十八年¶
　　　奏準月五星相距書照日月交食例凡不見者¶
　　　均不載入¶
　　　一日月交食日食分秒時刻隨地不同月食分¶
　　　秒天下皆同惟時刻各異帶食則分秒時刻月¶
　　　食亦隨地不同皆各按法推算前期五月繪圖¶
<pb:KR2m0013_WYG_162-14a>¶
　　　具題¶
　㫖下禮部通行天下救䕶自初虧起至復圓止帶出¶
　　　地平自見食起至復圓止食不及一分不行救¶
　　　䕶○康熙六十一年定日食三分以内者不頒¶
　　　行○乾隆六年定月食三分以内者亦不頒行¶
　　　○十三年定日月交食三分以内者皆頒行不¶
　　　救護○又定日月交食三分以下例不救䕶者¶
　　　不具題仍於五月前摺奏禮部將見食省分行¶
<pb:KR2m0013_WYG_162-14b>¶
　　　文知照不見食省分無庸行知○十四年¶
　諭凡日月交食授時者原可推算而得而春秋之例¶
　　又紀日而不紀月朕惟懸象著明人所共仰雖為¶
　　晷運之常有自不若光朗之恒度無事於諱不可¶
　　不謹故禜社奏鼓自古重之舊制交食分秒時刻¶
　　頒行各省不及一分者不行救䕶後定為三分以¶
　　上方行救䕶又經禮部奏定不見食省分並不及¶
　　三分者皆不行知夫不先期行知則二三分者原¶
<pb:KR2m0013_WYG_162-15a>¶
　　可見食將致反生疑駭不以為靈臺失占即為有¶
　　司怠事非所以克謹天戒也嗣後仍循曩制一分¶
　　以上即令救䕶前期五月具題請㫖無論見食不¶
　　不食省分皆頒行其不見食省分不必救䕶欽此¶
　　　一春牛圖每年立春日禮部進呈春山土牛後¶
　　　由監分送諸王貝勒各一圖¶
　　　天文科¶
　　　一測量儀器康熙八年奏製新儀奉¶
<pb:KR2m0013_WYG_162-15b>¶
㫖舊有儀器(觀象臺舊設渾簡/儀明正統年製)仍著收存勿令損壞○¶
　　　十二年新製儀器告成一為天體儀一為黄道¶
　　　儀一為赤道儀一為地平經儀一為地平緯儀¶
　　　亦名象限儀一為紀限儀安設臺上舊儀移置¶
　　　臺下别室○十三年編著新儀製法用法圖説¶
　　　並恆星經緯度表十六卷名曰新製靈臺儀象¶
　　　志○五十二年¶
御製地平經緯儀安設臺上○乾隆九年¶
<pb:KR2m0013_WYG_162-16a>¶
　駕幸觀象臺¶
　御製璣衡撫辰儀安設臺上¶
　命於¶
　　紫㣲殿前増築月臺將前明舊儀安設月臺○十¶
　　　九年¶
　御製儀説二卷新測恆星經緯度表三十二卷名曰¶
　御製儀象考成¶
　　　一測日圭表平案長一丈六尺二寸立表高八¶
<pb:KR2m0013_WYG_162-16b>¶
　　　尺上設横梁用影符以取中影西法立表加高¶
　　　二尺上端安銅片中開圓孔徑二分午正日光¶
　　　自圓孔射至平案成撱圓形南界為日體上邊¶
　　　之影北界為日體下邊之影中心為中影¶
　　京師夏至影長二尺九寸四分冬至影長一丈九¶
　　　尺九寸四分因案長不及長影之數又於北端¶
　　　設立表高三尺五寸冬至之影上立表二尺七¶
　　　寸有四釐¶
<pb:KR2m0013_WYG_162-17a>¶
　　　一測候之法交食陵犯日出入晝夜節氣時刻¶
　　　隨地不同皆以北極高度東西偏度推算○占¶
　　　候八節風占皆用題本即日具題如封印後暫¶
　　　用奏本即日帶囘竢開印後仍用題本送内閣¶
　　　○占驗交食止用所食月分朔望干支月離躔¶
　　　宿三占八節止用八方風占具題○康熙七年¶
命大臣傳集西洋人與本監官於¶
　　午門前測驗正午日影○八年¶
<pb:KR2m0013_WYG_162-17b>¶
特遣大臣二十人赴觀象臺測驗○二十二年¶
　　盛京北極高度推算交食表告成○五十二年覆¶
　　　準科爾沁等部落日出入節氣時刻自三十二¶
　　　年載入時憲書皆照舊地圖推算今新地圖乃¶
　　　用¶
御製新儀所測各省各口外經緯度數絲毫不爽㢠非¶
　　　舊圖可比嗣後皆照新圖推算又䝉古部落游¶
　　　牧無常處其地之經緯度數以有城池房屋之¶
<pb:KR2m0013_WYG_162-18a>¶
　　　處為定○各省北極高度¶
　　京師三十九度五十五分¶
　　盛京四十一度五十一分山西三十七度五十四¶
　　　分朝鮮三十七度三十九分山東三十六度四¶
　　　十五分河南三十四度五十二分陜西三十四¶
　　　度十有六分江南三十二度四分四川三十度¶
　　　四十一分湖廣三十度三十五分浙江三十度¶
　　　十有八分江西二十八度三十七分貴州二十¶
<pb:KR2m0013_WYG_162-18b>¶
　　　六度三十分福建二十六度二分廣西二十五¶
　　　度十有三分雲南二十五度六分廣東二十三¶
　　　度十分○各䝉古部落北極高度布隆堪布爾¶
　　　嘠蘓泰四十九度二十八分厄格塞楞格四十¶
　　　九度二十七分桑金答頼湖四十九度十有二¶
　　　分肯忒山四十八度三十三分克爾倫河巴拉¶
　　　斯城四十八度六分圖拉河韓山四十七度五¶
　　　十七分喀爾喀河克勒和邵四十七度三十五¶
<pb:KR2m0013_WYG_162-19a>¶
　　　分杜爾伯特四十七度十有五分鄂爾昆河厄¶
　　　爾得尼招四十六度五十八分空格衣扎布韓¶
　　　河四十六度四十二分札賴特四十六度三十¶
　　　分推河四十六度二十九分科爾沁四十六度¶
　　　十有七分郭爾羅斯四十五度三十分阿祿科¶
　　　爾沁四十五度三十分翁機河四十五度三十¶
　　　分薩克薩圖古里克四十五度二十四分烏朱¶
　　　穆秦四十四度四十五分蒿齊忒四十四度六¶
<pb:KR2m0013_WYG_162-19b>¶
　　　分古爾班賽堪四十三度四十八分巴林四十¶
　　　三度三十六分扎魯特四十三度三十分阿霸¶
　　　哈納爾四十三度二十三分阿霸垓四十三度¶
　　　二十三分柰曼四十三度十有五分克西克騰¶
　　　四十三度蘇尼特四十三度哈宻城四十二度¶
　　　五十三分翁牛特四十二度三十分敖漢四十¶
　　　二度十有五分喀爾喀四十一度四十四分四¶
　　　子部落四十一度四十一分喀喇沁四十一度¶
<pb:KR2m0013_WYG_162-20a>¶
　　　三十分毛明安四十一度十有五分吳喇忒四¶
　　　十度五十二分歸化城四十度四十九分土黙¶
　　　特四十度四十九分鄂爾多斯三十九度三十¶
　　　分阿蘭善山三十八度三十分(以上悉依地圖/北極高度為次)¶
　　　○直省東西偏度(凡偏東一度節氣遲時之四/分偏西一度節氣早時之四)¶
　　　(分/)朝鮮偏東十度三十分¶
　　盛京偏東七度十有五分浙江偏東三度四十一¶
　　　分福建偏東二度五十九分江南偏東二度十¶
<pb:KR2m0013_WYG_162-20b>¶
　　　有八分山東偏東二度十有五分江西偏西三¶
　　　十七分河南偏西一度五十六分湖廣偏西二¶
　　　度十有七分廣東偏西三度三十三分山西偏¶
　　　西三度五十八分廣西偏西六度十有五分陜¶
　　　西偏西七度三十四分貴州偏西九度五十三¶
　　　分四川偏西十有二度十有六分雲南偏西十¶
　　　有三度三十七分○各䝉古部落東西偏度郭¶
　　　爾羅斯偏東八度十分扎賴特偏東七度四十¶
<pb:KR2m0013_WYG_162-21a>¶
　　　五分杜爾伯特偏東六度十分扎魯特偏東五¶
　　　度柰曼偏東五度敖漢偏東四度科爾沁偏東¶
　　　四度三十分阿禄科爾沁偏東三度五十分喀¶
　　　爾喀河克勒和邵偏東二度四十六分巴林偏¶
　　　東二度十有四分喀喇沁偏東二度翁牛特偏¶
　　　東二度烏朱穆秦偏東一度十分克西克騰偏¶
　　　東一度十分蒿齊忒偏東三十分阿霸哈納爾¶
　　　偏東二十八分阿霸垓偏東二十八分蘓尼特¶
<pb:KR2m0013_WYG_162-21b>¶
　　　偏西一度二十八分克爾倫河巴拉斯城偏西¶
　　　二度五十二分四子部落偏西四度二十二分¶
　　　歸化城偏西四度四十八分土黙特偏西四度¶
　　　四十八分喀爾喀偏西五度五十五分毛明安¶
　　　偏西六度九分吳喇忒偏西六度三十分肯忒¶
　　　山偏西七度三分鄂爾多斯偏西八度圖拉河¶
　　　韓山偏西九度十有二分翁機河偏西十有一¶
　　　度古爾班賽堪偏西十有一度布隆堪布爾嘠¶
<pb:KR2m0013_WYG_162-22a>¶
　　　蘇泰偏西十有一度二十二分阿蘭善山偏西¶
　　　十有二度厄格塞楞格偏西十有二度二十五¶
　　　分鄂爾昆河厄爾得尼招偏西十有三度五分¶
　　　推河偏西十有五度十有五分桑金答賴湖偏¶
　　　西十有六度二十分薩克薩圖古里克偏西十¶
　　　有九度三十分空格衣扎布韓河偏西二十度¶
　　　十有二分哈密城偏西二十二度三十二分(以/上)¶
　　　(悉依地圖/經度為次)○五十三年奉¶
<pb:KR2m0013_WYG_162-22b>¶
㫖北極高度黄赤距度於厯法最為𦂳要著於澹寧居¶
　後每日測量遵製中表正表倒表各一具均高四尺¶
　　　象限儀二具均半徑五尺晝測日影夜測句陳¶
　　　帝星測得¶
　　暢春苑北極高三十九度五十九分三十秒比觀¶
　　　象臺高四分三十秒黄赤大距二十三度二十¶
　　　九分三十秒比舊少一分三十秒○又奏準河¶
　　　南江南浙江陜西廣東雲南各差學習算法一¶
<pb:KR2m0013_WYG_162-23a>¶
　　　人及部院衙門官各一人前徃測量星日以備¶
　　　修正算書之用○乾隆十八年議準二十八宿¶
　　　紀日古法觜前參後西法參前觜後今以參宿¶
　　　中三星之東一星作距星依黄道度測算應觜¶
　　　前參後與古合○二十二年奏準東三省北極¶
　　　高度尼布楚五十一度四十八分黒龍江五十¶
　　　度一分三姓四十七度二十分白都訥四十五¶
　　　度十有五分吉林四十三度四十七分○各䝉¶
<pb:KR2m0013_WYG_162-23b>¶
　　　古部落北極高度哈薩克四十七度三十分㙮¶
　　　爾巴噶台四十七度齋爾四十五度三十分哈¶
　　　布他克四十五度波羅他拉四十四度五十分¶
　　　拜他克四十四度四十三分安齊海四十四度¶
　　　十有三分哈什四十四度八分伊犁四十三度¶
　　　五十六分穆壘四十三度四十五分吉穆薩四¶
　　　十三度四十分巴里坤四十三度三十九分空¶
　　　吉斯四十三度三十三分烏魯穆齊四十三度¶
<pb:KR2m0013_WYG_162-24a>¶
　　　二十七分珠爾都斯四十三度十有七分土魯¶
　　　番四十三度四分魯克沁四十二度四十八分¶
　　　烏沙克他爾四十二度十有六分哈拉沙拉四¶
　　　十二度七分庫爾勒四十一度四十六分○東¶
　　　三省東西偏度三姓偏東十有三度二十分黒¶
　　　龍江偏東十度五十八分吉林偏東十度二十¶
　　　七分白都訥偏東八度三十七分尼布楚偏西¶
　　　十有七分○各䝉古部落東西偏度巴里坤偏¶
<pb:KR2m0013_WYG_162-24b>¶
　　　西二十三度哈布他克偏西二十四度二十六¶
　　　分拜他克偏西二十五度穆壘偏西二十五度¶
　　　三十六分魯克沁偏西二十六度十有一分土¶
　　　魯番偏西二十六度四十五分吉穆薩偏西二¶
　　　十六度五十二分烏魯穆齊偏西二十七度五¶
　　　十六分烏沙克他爾偏西二十八度二十六分¶
　　　哈拉沙拉偏西二十九度十有七分庫爾勒偏¶
　　　西二十九度五十六分㙮爾巴噶台偏西三十¶
<pb:KR2m0013_WYG_162-25a>¶
　　　度珠爾都斯偏西三十度五十分安齊海偏西¶
　　　三十度五十四分齋爾偏西三十一度空吉斯¶
　　　偏西三十二度哈什偏西三十三度波羅他拉¶
　　　偏西三十三度三十分伊犁偏西三十四度二¶
　　　十分哈薩克偏西三十四度五十分○觀星臺¶
　　　晝夜觀候記注冊籍開報封呈所用時辰香於¶
　　　光禄寺支領紙燭於户部支領冬月木炭三年¶
　　　一次換造香匣於工部支領¶
<pb:KR2m0013_WYG_162-25b>¶
　　　漏刻科¶
　　　一選擇六十事祭祀祈福求嗣上冊受封上表¶
　　　章襲爵受封㑹親友入學冠帶出行上官赴任¶
　　　臨政親民結婚婣納采問名嫁娶進人口移徙¶
　　　逺廻安牀解除沐浴剃頭整手足甲求醫療病¶
　　　療目針刺裁衣築隄防修造動土竪柱上梁修¶
　　　倉庫鼓鑄苫葢經絡釀醞開市立劵交易納財¶
　　　開倉庫出貨財修置產室開渠穿井安碓磑補¶
<pb:KR2m0013_WYG_162-26a>¶
　　　垣塞穴掃舎宇修飾垣牆平治道塗破屋壞垣¶
　　　伐木捕捉畋獵取魚乘船渡水栽種牧飬納畜¶
　　　破土安葬啓攢¶
　　　一朝㑹慶賀諸大典委官隨禮部鴻臚寺堂官¶
　　　赴¶
　　乾清門報時祭祀大典委官同太常寺官報時¶
　　　一恭遇¶
　車駕廵幸委官隨從直更候時臨時奏請給與驛馬¶
<pb:KR2m0013_WYG_162-26b>¶
　　　○乾隆十七年定行文兵部給與八旗官馬户¶
　　　部按日給以盤費順天府給與官車每鐘一分¶
　　　用大車一輛帳房二架於工部支領¶
　　　一㳟遇修建¶
壇¶
廟¶
　　宫殿城垣各大工委官相度隂陽嚮背選擇吉日¶
　　　吉時工竣賞給花紅與管工官同¶
<pb:KR2m0013_WYG_162-27a>¶
　　　一㳟遇修建¶
山陵委官相度候時臨期奏乘驛馬移兵部給與博士¶
　　　給騎鞍三副䭾鞍一副天文生給騎鞍二副䭾¶
　　　鞍一副於工部支領¶
　　　一直更候時譙樓所用更香於光禄寺支領油¶
　　　燭於户部支領冬月木炭於工部支領¶
　　神武門更香於户部支領¶
　　内廷時辰房及各處候時所用時辰香油燭煤炭¶
<pb:KR2m0013_WYG_162-27b>¶
　　　均於内務府支領每三年一次換造香匣於工¶
　　　部支領¶
　　　一本監官生升補康熙七年¶
諭天象闗繋重大必得精通熟習之人乃可占驗無誤¶
　著直隸各省督撫曉諭所屬地方有精通天文之人¶
　即行起送來京考試於欽天監衙門用與各部院衙¶
　門一例升轉欽此○九年題準每旗選取滿洲官學¶
　　　生六人漢軍官學生四人劄監分科敎習有精¶
<pb:KR2m0013_WYG_162-28a>¶
　　　通者以博士補用○又奏準天文生滿洲漢軍¶
　　　由監行文國子監取官學生選補漢人由監自¶
　　　行選補○又奉¶
㫖天文生給與從九品頂帶照例補用○五十八年議¶
　　　準進士舉人貢監生員内有通曉天文算法者¶
　　　具呈禮部㑹監考試果優者進士舉人以博士¶
　　　用貢監生員以天文生用○雍正元年議準著¶
　　　内閣九卿詹事翰林將素所知精通相度人員¶
<pb:KR2m0013_WYG_162-28b>¶
　　　各行保舉○二年奏準候補天文生及補用天¶
　　　文生之監生生員由監送順天府入皿字號鄉¶
　　　試○三年奏準本監官生舉人準應會試監生¶
　　　生員準應鄉試○五年奏準八旗天文生有闕¶
　　　由吏部考補○十二年定本監官由監咨部題¶
　　　補者監正監副隨吏部引¶
　見○乾隆二年¶
　諭在璣衡以齊七政視雲物以驗歲功所以審休咎¶
<pb:KR2m0013_WYG_162-29a>¶
　　備修省先王深致謹焉今欽天監厯象考成一書¶
　　於節氣時刻固已推算精明分釐不爽而星官之¶
　　術占驗之方則闕焉未講但天文家言或有疎密¶
　　非精習不能無差海内有精曉天文明於星象者¶
　　直省督撫確訪試驗術果精通者著咨送來京該¶
　　部奏聞請㫖欽此○三年覆準國子監専立算學¶
　　　以滿洲十有二人䝉古六人漢軍六人漢十有¶
　　　二人肄業學有成效該管大員會監考定名次¶
<pb:KR2m0013_WYG_162-29b>¶
　　　滿洲䝉古漢軍咨送吏部注冊䝉古借補滿洲¶
　　　天文生漢軍専補漢軍天文生竢本旗有闕挨¶
　　　名補用漢算學生移監照例補用其學内需用¶
　　　書籍器物各於所司咨取○四年覆準每世業¶
　　　子弟五人由監選三科官人品老成精通術業¶
　　　者一人為教習督率課程每年季考亦令考試¶
　　　分别等第三年内學有成效令該敎習出具結¶
　　　狀方得補用如世業子弟依恃父兄在監名為¶
<pb:KR2m0013_WYG_162-30a>¶
　　　學習而術業生疎者即行黜退○又覆準國子¶
　　　監算學助教教習五年期滿請¶
　㫖交部議叙助教照例升用五官正敎習舉人筆帖¶
　　　式充補者以靈臺郎用貢監生員充補者以挈¶
　　　壺正用官學生算學生充補者以博士用均與¶
　　　本監官員間補○十年覆準䝉古天文生升用¶
　　　亦照分用滿洲天文生之例每四人升用一人¶
　　　升至靈臺郎遇有䝉古五官正員闕歸於内閣¶
<pb:KR2m0013_WYG_162-30b>¶
　　　中書各部院筆帖式内一例考取○又覆準期¶
　　　滿之算學生有舉人出身者準以博士補用○¶
　　　又覆準天文生中式文舉人者無庸離任滿洲¶
　　　䝉古照例考試漢軍漢人照例簡選遇應用知¶
　　　縣之年歸班選用○又奏準本監官生三年考¶
　　　覈一次術業精通者保題升用不及者停其升¶
　　　轉再加學習如能黽勉供職即予開復仍不及¶
　　　者降職一等再令學習三年能習熟者準予開¶
<pb:KR2m0013_WYG_162-31a>¶
　　　復仍不能者黜退○又奏準以肄業生取三十¶
　　　人留監分給漏刻科六人在監學習與漏刻科¶
　　　世業子弟一同考校補用其二十四人附算學¶
　　　肄業考定名次與時憲天文兩科世業子弟一¶
　　　同考校補用○十七年奏準博士天文生有限¶
　　　於材質止堪供職天文生不勝博士之任者將¶
　　　博士降補天文生其天文生不準升補博士仍¶
　　　令在天文生供職以觀後效○十八年奉¶
<pb:KR2m0013_WYG_162-31b>¶
　㫖欽天監滿漢監副著各裁去一員増設西洋監副¶
　　一員嗣後漢監正員闕著將漢監副及西洋左右¶
　　監副一並開列請㫖欽此¶
　　　一本監官生俸廩博士等官由舉人補用者食¶
　　　七品俸由貢監生員補用者食八品俸漢天文¶
　　　生每人月支銀一兩米七斗隂陽生月支銀一¶
　　　兩米三斗均行文户部支領滿洲䝉古漢軍官¶
　　　生俸廩由本旗支領漢人俸廩及滿漢官生公¶
<pb:KR2m0013_WYG_162-32a>¶
　　　費皆由本監支領三科天文生每二年各給布¶
　　　面羊裘一件貂皮㡌一頂狐皮領一條委直譙¶
　　　樓之博士等官初任時各給貉皮端&KR0449;一件行¶
　　　文工部支領○康熙九年題準滿洲天文生照¶
　　　未入流筆帖式給與餼廩○二十一年奏準天¶
　　　文生隂陽生每月加給公費銀一兩五錢○三¶
　　　十三年奏準天文生隂陽生餼廩每月増給五¶
　　　錢每人月支銀一兩五錢○雍正八年定天文¶
<pb:KR2m0013_WYG_162-32b>¶
　　　生以生員補用者照八品筆帖式食俸○乾隆¶
　　　元年奏準未入流滿天文生照未入流筆帖式¶
　　　給與九品俸○二年議準漢天文生照滿洲漢¶
　　　軍天文生之數考選二十四人給與九品俸其¶
　　　餘仍給餼廩¶
<pb:KR2m0013_WYG_162-33a>¶
　　　太醫院¶
　　　一訪擇良醫康熙四十七年覆準太醫院見有¶
　　　御醫吏目等百有五人每日各處輪直需用一¶
　　　百十有一人差多人少實不敷用應於直省民¶
　　　醫曁舉貢生監有職銜人内擇精通醫理情願¶
　　　効力者酌増二十名布衣赴該院具呈其有職¶
　　　銜者該地方官給照亦於該院具呈遴選補用¶
　　　如効力年久實有成効布衣與醫士醫生照常¶
<pb:KR2m0013_WYG_162-33b>¶
　　　補授外其有職銜者該院将應用情由開明具¶
　　　奏移送該部於伊等應用職銜準其先用其御¶
　　　醫吏目醫士等老疾不能行走者呈院驗實奏¶
　　　準告退病愈仍赴院具呈準其原額補用若推¶
　　　委託故不具呈補用在外行醫者交該部嚴加¶
　　　議處若非實因年老有疾該院徇情準退者一¶
　　　并議處○雍正元年¶
諭良醫須得老年經厯多者但伊等憚於逺行嗣後果¶
<pb:KR2m0013_WYG_162-34a>¶
　有精通醫理療疾有效者或將伊等子弟軰授為經¶
　厯吏目微職以示鼓勵著大學士等議奏欽此遵¶
㫖議準令九卿暨直省督撫各舉灼知之年老醫生該¶
　　　地方官資以路費護送到京報禮部交院試用¶
　　　果能醫理精通療疾有效即奏明照例在院授¶
　　　職外仍聽報出伊子弟等一人如繋見任官以¶
　　　應升之官即用候補候選者以應得之職即用¶
　　　貢監生員以經厯即用布衣以吏目典史即用¶
<pb:KR2m0013_WYG_162-34b>¶
　　　○又覆準行文直省廵撫察所屬醫生詳加考¶
　　　試果有精通類經注釋本草綱目傷寒論三書¶
　　　者題請為醫學官敎習每省設立一人準其食¶
　　　俸三年如果勤慎端方貢入醫院授為御醫其¶
　　　員闕即於本省學習人内簡選補授凡所屬州¶
　　　縣衛習醫人令其訪明考試即將三書教習有¶
　　　精通者呈報廵撫給咨赴院考試上者授以吏¶
　　　目醫士等官其有年力不能赴京者留為本省¶
<pb:KR2m0013_WYG_162-35a>¶
　　　教授待補¶
　　　一内局修製藥餌本院官診視調劑¶
　御藥叅看較同㑹近臣就内局合藥將藥帖連名封¶
　　　記具本開載本方藥性治症之法於日月之下¶
　　　醫官近臣書名以進置簿凡進藥奏本既具隨¶
　　　即登簿年月下書名近臣收掌以慿稽考煎調¶
　御藥本院官與近臣監視二服合為一服竢熟分為¶
　　　二器其一器御醫先嘗次院判次近臣其一器¶
<pb:KR2m0013_WYG_162-35b>¶
　　　進¶
　御若將方奏明交與内藥房按方煎調者内藥房辦¶
　　　理¶
　　　一¶
　　内府設東西¶
　御藥房二所院使院判御醫吏目醫士各分班輪直¶
　　　一隨侍¶
　車駕行幸有奉¶
<pb:KR2m0013_WYG_162-36a>¶
　㫖㸃用者有按班輪委者皆給夫馬車輛裝載藥材¶
　　　仍給帳房需用等物均申禮部轉咨各該部給¶
　　　發○雍正二年¶
諭太醫院官先年出外甚是清苦嗣後隨行出外如何¶
　優給之處著議定以為常例欽此遵¶
㫖議準隨行出外凡堂官一人給帳房一架行李車一¶
　　　輛馬四匹每日給盤費銀三錢醫官醫士等人¶
　　　各給馬三匹盤費銀二錢三人共給帳房二架¶
<pb:KR2m0013_WYG_162-36b>¶
　　　載行李車一輛驍騎二人隨行看守馬匹車□¶
　　　若四人照依前例若五人増帳房一架車一輛¶
　　　驍騎二人¶
　　　一諸王公主府暨文武大臣請醫視疾本院官¶
　　　奉¶
　㫖差官前徃其治療可否均明晰具奏外藩公主額¶
　　　駙暨台吉大臣請醫亦奉¶
　㫖差官前徃申部給驛馬箱篋繩氊油單等項其藥¶
<pb:KR2m0013_WYG_162-37a>¶
　　　材於内藥房支領或於藥庫給發回日銷算¶
　　　一軍前需醫奉¶
　㫖差官先由禮部選委二人具題乘驛前徃並遣兵¶
　　　部官一人送至軍前¶
　　　一文武㑹試定例取醫士一人入場供事由院¶
　　　遴選通曉醫理熟諳方脉者申送禮部委用如¶
　　　有用過藥材開單量給藥價事畢與各執事官¶
　　　一同赴燕¶
<pb:KR2m0013_WYG_162-37b>¶
　　　一診視獄囚順治八年題定設刑部應差官帶¶
　　　醫士二人每月給發藥價銀米効力滿六年劄¶
　　　囘到院升授吏目○十一年定該督捕應差冠¶
　　　帶醫士一人與刑部同如本院需用即申明取¶
　　　囘别選充補○康熙十三年又増設醫士一人¶
　　　例各同前¶
　　　一本院醫官醫士習業設九科御醫吏目醫士¶
　　　醫生各専一科曰大方脈小方脈傷寒科婦人¶
<pb:KR2m0013_WYG_162-38a>¶
　　　科瘡痬科針灸科眼目科口齒科正骨科¶
　　　一考試醫士醫生本院堂官於素問難經本草¶
　　　脈訣曁本科𦂳要方書内出題考試擇其學術¶
　　　精通者頂補如習業荒疎經年雖久不準頂補¶
　　　仍發教習㕔肄業¶
　　　一敎習本院設敎習㕔於御醫吏目内擇學品¶
　　　兼優者充補有進院業醫暨醫官子弟均送教¶
　　　習㕔課其誦讀○康熙二十三年題準遴選本¶
<pb:KR2m0013_WYG_162-38b>¶
　　　院官二人在外衙門敎習與首領庫官輪班直¶
　　　宿以應傳差¶
　　　一升除院使由左院判升補左院判由右院判¶
　　　升補右院判由御醫升補御醫由吏目升補吏¶
　　　目由醫士升補其御醫以下員闕堂官將内直¶
　　　勤勞者申送禮部轉咨吏部題授如内直補完¶
　　　方將外直應升各官按俸開列申送其各官員¶
　　　闕奉¶
<pb:KR2m0013_WYG_162-39a>¶
　㫖特用者不在此限¶
　　　一初進醫生定例察本身無過犯通曉醫理者¶
　　　仍取本院醫官醫士保結方準入院遇醫生闕¶
　　　於初進醫生内考取申部頂補醫士於醫生内¶
　　　考取申補其醫士升補吏目亦必考其方脈精¶
　　　明品端勞著者申禮部轉咨吏部題授¶
　　　一給品服雍正元年定醫士許用從九品冠帶¶
　　　如欽天監天文生例○七年定御醫均授七品¶
<pb:KR2m0013_WYG_162-39b>¶
　　　許用六品冠帶挂數珠○八年定吏目許用八¶
　　　品冠帶¶
　　　一給廩餼雍正元年定醫士月給銀一兩五錢¶
　　　公費飯銀一两五錢米九斗○八年題準増設¶
　　　食糧醫官三十人每人月給銀二兩○乾隆二¶
　　　年奏請食糧醫官三十人可否永為定例奉¶
　㫖著為定例¶
　　　一藥庫委官二人於醫士内選委專管辦買藥¶
<pb:KR2m0013_WYG_162-40a>¶
　　　材二年一換任滿二年升豫授吏目如著有勞¶
　　　績量加職銜倘代替乏人仍令留任管理¶
　　　一藥材舊例各直省出産藥材地方每年解納¶
　　　本院生藥庫收貯委官驗其所辦優劣其出入¶
　　　皆由禮部○順治十六年分歸本院職掌○十¶
　　　七年題準選本院官一人兼攝庫務頒給印信¶
　　　設庫役十名○十八年定生藥庫復歸禮部職¶
　　　掌○康熙三年定錢糧總歸户部本院以庫印¶
<pb:KR2m0013_WYG_162-40b>¶
　　　繳還禮部其直省嵗解藥材本色並折色錢糧¶
　　　均由户部收貯附庫¶
　　　一内藥房所需藥材均按定例給價令藥商採¶
　　　辦每三月一次奏銷行文到院轉咨户部藥商¶
　　　赴部領銀其藥材均以生藥交進由内藥房醫¶
　　　生切造炮製¶
　　　一祭¶
　先醫禮每年二月十一月上甲日於本院之¶
<pb:KR2m0013_WYG_162-41a>¶
　　景惠殿致祭遣禮部堂官一人主祭本院堂官二¶
　　　人分獻兩廡○雍正十三年議準春冬致祭¶
　先醫令堂屬官一例陪祀¶
　¶
　¶
　¶
　¶
　¶
<pb:KR2m0013_WYG_162-41b>¶
　¶
　¶
　¶
　¶
　¶
　¶
　¶
欽定大清㑹典則例卷一百五十八¶
