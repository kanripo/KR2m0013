# -*- mode: mandoku-view; -*-
#+TITLE: 欽定大清會典則例
#+DATE: 2015-08-24 22:50:07.457261
#+PROPERTY: ID KR2m0013
#+PROPERTY: BASEEDITION WYG    
#+PROPERTY: JUAN 卷一百十五
<pb:KR2m0013_WYG_119-1a>¶
欽定四庫全書¶
欽定大清㑹典則例卷一百十五¶
　　　兵部¶
　　　　職方清吏司¶
　　　詰禁¶
　　　一保甲¶
　　國初定凡州縣鄉城每十户立一牌頭十牌立一¶
　　　甲長十甲立一保正每户給印牌一張書姓名¶
<pb:KR2m0013_WYG_119-1b>¶
　　　丁數出則記其所徃入則稽其所來其客店亦¶
　　　令各立一簿将每夜宿客姓名所帶行李牲口¶
　　　及作何生理徃來何處逐一登記明白至扵寺¶
　　　觀亦分給印牌上書僧道人數姓名稽察出入¶
　　　如有奉行不力或徒委吏胥需索擾害者叅劾¶
　　　照例議處○康熙二十五年題準近京屯莊旗¶
　　　民雜處各州縣將旗民均編立保甲各立甲長¶
　　　稽察盗賊如有面生可疑者即拏送地方官訊¶
<pb:KR2m0013_WYG_119-2a>¶
　　　究倘甲内旗人為盗或屯領催窩盗者即觧送¶
　　　刑部治罪○三十六年覆準八旗暨内府佐領¶
　　　下人有在近京地方開窰者亦令地方官編立¶
　　　保甲令甲長不時稽察如在地方生事即觧送¶
　　　刑部治罪○雍正四年¶
諭弭盗之法莫良於保甲乃地方官憚其煩難視為具¶
　文奉行不實稽察不嚴又有藉稱村落竒零難編保¶
　甲至各邉省更藉稱土苖雜處不便比照内地者此¶
<pb:KR2m0013_WYG_119-2b>¶
　甚不然村莊雖小即數家亦可編為一甲熟苖熟獞¶
　即可編入齊民茍有實心自有實效嗣後不實力奉¶
　行作何嚴加處分保正甲長及同甲之人能據實舉¶
　首者作何奨賞隠匿者作何分别治罪著九卿詳議¶
　具奏欽此遵¶
㫖議準嗣後每户給印牌一張書姓名丁數偶有出入¶
　　　必使注明不許容留面生可疑之人若村落竒¶
　　　零户不及數即就數編立至熟苖熟獞已經向¶
<pb:KR2m0013_WYG_119-3a>¶
　　　化應一例編立保甲如地方官不實力編排以¶
　　　致盗賊窩藏将州縣及營汛專管官照不能察¶
　　　緝姦民例降二級調用兼轄官繫同城者降一¶
　　　級調用不同城者降一級留任䏻察出詳揭者¶
　　　免議保正甲長牌頭及同甲之人果能實力察¶
　　　訪據實舉首照捕役獲盗過半以上例地方官¶
　　　按名數酌量奬賞倘牌頭於所管内瞻狥隠匿¶
　　　事發之日繫强盗照不應重律折責繫竊賊分¶
<pb:KR2m0013_WYG_119-3b>¶
　　　别輕重酌量懲警若牌頭曽於甲長保正處首¶
　　　告不據實轉首者一經發覺甲長照牌頭減一¶
　　　等發落保正減二等發落牌頭免坐若屯堡村¶
　　　莊聚族百人以上保甲不能徧察者選擇族中¶
　　　人品剛方者立為族長如有匪類令其報官究¶
　　　治倘瞻狥隠匿與保正一例治罪○五年覆準¶
　　　紳衿一例編入保甲聴候稽察如抗不遵依比¶
　　　照脱户律治罪地方官狥情不詳報者照狥庇¶
<pb:KR2m0013_WYG_119-4a>¶
　　　例議處其保正甲長紳衿免充輪直支更看柵¶
　　　等役亦準免至齊民内有衰老廢疾及孤寡之¶
　　　家子孫尚未成丁者均準免支更看柵及一應¶
　　　差徭○又覆準各處大小船易於藏姦令地方¶
　　　官取具船户隣右保結編列號數於船兩旁刋¶
　　　刻某處船户某人姓名給以執照該船户持照¶
　　　攬載地方及營汛官弁不時稽察其採捕漁船¶
　　　姦良更難分辨照陸路保甲之例以十船編為¶
<pb:KR2m0013_WYG_119-4b>¶
　　　一甲一船有犯盗竊者令九船公首若隠匿不¶
　　　報事發将同甲九船一并治罪至漁船停泊之¶
　　　處百十成羣多寡不等十船一甲之外如有餘¶
　　　船即以竒零之數編為一甲地方及營汛官弁¶
　　　随時留心㸃驗不得虚應故事○又覆準保正¶
　　　甲長準免本身差徭如有借名武㫁鄉曲者嚴¶
　　　察革究一切户婚田土不許干與專一稽察盗¶
　　　賊及人命賭博䓁事○又覆準保甲之法苖民¶
<pb:KR2m0013_WYG_119-5a>¶
　　　謂之合樁除隔省並生苖地方或村寨相逺不¶
　　　必合樁外其村寨附近令其合樁防守○十一¶
　　　年議準臺屬多流寓之人除立有産業兼有父¶
　　　母妻子者自有十家甲牌可稽其並無家室産¶
　　　業如佃户傭工貿易之類取具業主房主鄰右¶
　　　保結附於甲牌之末彚報以備稽察○乾隆二¶
　　　年議準編立保甲原為消弭盗賊務令保正甲¶
　　　長逐户稽察如有踪跡可疑者即行呈報倘有¶
<pb:KR2m0013_WYG_119-5b>¶
　　　瞻狥隠匿按律治罪至於塘汛兵丁原非徒供¶
　　　差使實為弭盗安民而設各該督撫提鎮飭令¶
　　　營汛官弁嚴飭塘汛兵丁晝則循環守望夜則¶
　　　輪流廵邏如遇行踪詭秘逐加盤詰若有搶截¶
　　　刦掠不䏻救䕶擒拏甚至盗賊出沒漫無知覺¶
　　　者除将兵丁斥革重加責懲外該管官知情狥¶
　　　隠者降三級調用失察者罰俸一年○四年議¶
　　　準貧民入四川者聴其散居各府州縣佃種者¶
<pb:KR2m0013_WYG_119-6a>¶
　　　令業主出結貿易者市鄰出結依附親故者親¶
　　　故出結寄居寺廟者留居之地主出結與土著¶
　　　一并編入保甲互相覺察如有生事可疑之人¶
　　　許原出結並鄉保鄰右人等首報○又議準江¶
　　　南浙江福建府州縣内搭棚山居以墾地種麻¶
　　　煽冶開爐造紙做菰䓁項為資生計者其閒土¶
　　　著甚多亦有鄰省失業流寓之人均照保甲例¶
　　　按户編排責成地主並保長出具保結倘居住¶
<pb:KR2m0013_WYG_119-6b>¶
　　　星散不論棚數多寡自為一甲互相稽察○又¶
　　　議準廣東州縣民人有入山搭寮取香舂粉砍¶
　　　柴燒炭為業者照保甲例編排每寮給牌一張¶
　　　令寮人互相保結擇老成謹慎者為寮長寮户¶
　　　聴其鈐束遇有遷移加増寮長及互結之人将¶
　　　牌赴縣更正倘窩藏姦宄容隠不報者發覺連¶
　　　坐營汛官弁每月撥兵廵察一次不許生事擾¶
　　　累内有未經報官搭寮居住者即送文職官察¶
<pb:KR2m0013_WYG_119-7a>¶
　　　審如漫不經心約束以致窩蔵姦匪者照例議¶
　　　處○八年奏準山西陜西邊外䝉古地方種地¶
　　　民人甚多姦良難分即於種地民人内擇其誠¶
　　　實者每堡設立牌頭四名總甲一名令其稽察¶
　　　○十二年題準浙江玉環山管轄島嶴所有居¶
　　　住民人一例編立保甲並分别是農是漁不許¶
　　　溷雜○十三年覆準山西陜西邊外設立牌頭¶
　　　總甲令其稽察姦匪如有罪犯逃徃䝉古地方¶
<pb:KR2m0013_WYG_119-7b>¶
　　　行竊並情有可疑之人即禀報該管官觧回原¶
　　　籍該管官於春秋二季取具牌頭總甲並無容¶
　　　隠甘結注册¶
　　　一緝盗順治初年定武職各官諱盗不報者革¶
　　　職○又題準營汛官弁能獲大盗窩家者紀録¶
　　　二次獲小盗窩家督撫提鎮酌量給賞如不實¶
　　　力察訪别經獲盗供出窩家将該管専汛官罰¶
　　　俸一年○十八年題準山海大盗千百成羣攻¶
<pb:KR2m0013_WYG_119-8a>¶
　　　䧟城池官弁臨陣敗遁該督撫提鎮題叅照律¶
　　　治罪○又題準鎮店路塗被盗刦失餉鞘將䕶¶
　　　送營汛官弁革職○康熙四年題準盗案踈防¶
　　　将經制專汛官題叅不得以外委官題叅塞責¶
　　　○五年議準營汛官弁遇有盗案繫殺人刦物¶
　　　者務訊問明白一面追捕一面申報該管之上¶
　　　司以便通行緝拏若不申報或借名擒勦殺害¶
　　　良民者該官弁革職提問該提鎮於此䓁劣員¶
<pb:KR2m0013_WYG_119-8b>¶
　　　不申報總督及總督不即題叅者總兵官降一¶
　　　級留任提督罰俸一年總督交吏部議處如無¶
　　　總督省分聽提督題叅無提督省分聴總兵官¶
　　　題叅○又議準盗案失事限年緝拏各官若将¶
　　　未獲盗犯揑報死故者革職兼轄官不詳察轉¶
　　　報者罸俸一年督撫提鎮不詳察具題者罰俸¶
　　　六月○七年議準城内被盗刦掠殺傷官民並¶
　　　搶奪倉庫獄囚者專汛官住俸限一年緝拏全¶
<pb:KR2m0013_WYG_119-9a>¶
　　　獲開復限滿一名不獲降一級調用獲未全者¶
　　　降一級留任再限一年緝拏全獲開復如仍未¶
　　　全獲但能獲過半者再降一級留任未獲盗犯¶
　　　照案緝拏全獲開復如二年限滿獲盗尚不及¶
　　　半降二級調用若能於一月内獲盗一半者停¶
　　　升未獲盜犯限一年緝拏全獲免議限滿仍不¶
　　　全獲降一級留任未獲盗犯照案緝拏全獲開¶
　　　復同城兼轄官皆照此例議處其同城副叅等¶
<pb:KR2m0013_WYG_119-9b>¶
　　　官作統轄題叅者照兼轄官例議處不同城兼¶
　　　轄統轄官初叅罰俸六月限一年緝拏限内獲¶
　　　一半者免議未獲盜犯照案緝拏若限滿不獲¶
　　　罰俸一年仍令照案緝拏同城提鎮罰俸六月¶
　　　限一年督緝限滿不獲罰俸一年○九年議準¶
　　　姦細出入境内專汛官不能察拏者降四級調¶
　　　用兼轄官降二級調用○十年題準總督題叅¶
　　　盜案本省限四月兼管省分限六月廵撫提鎮¶
<pb:KR2m0013_WYG_119-10a>¶
　　　題叅盜案限四月均以失事之日為始扣算具¶
　　　題如有逾限專責具題之督撫提鎮計月處分¶
　　　不分坐屬官○十一年題準盜賊偽稱名號侵¶
　　　犯城池者事屬叛逆專汛兼轄各官皆革職總¶
　　　兵官降二級調用提督降二級戴罪圖功若盜¶
　　　賊聚集一二百人竪旗放礟焚燬鄉村搶刦擄¶
　　　殺者專汛官革職兼轄官降二級調用總兵官¶
　　　降二級提督降一級皆戴罪圖功聚集六七十¶
<pb:KR2m0013_WYG_119-10b>¶
　　　人焚燬鄉村搶刦擄殺者專汛官革職兼轄官¶
　　　降二級總兵官降一級皆戴罪圖功提督罰俸¶
　　　一年至盜賊聚集地方鄰近之提鎮並駐防官¶
　　　及副叅游各官不親領兵勦滅止差守備千把¶
　　　總末弁前徃者各降二級調用其専汛兼轄統¶
　　　轄各官聞有盜賊聚集不遞行申報者皆革職¶
　　　督撫提鎮聞報不遣官兵㑹勦以致賊勢蔓延¶
　　　官兵失利者皆降三級調用若有此等盗賊竊¶
<pb:KR2m0013_WYG_119-11a>¶
　　　發即能勦撫淨盡者皆免議○又議準地方道¶
　　　路村莊被盗失事其設有墩舖防兵者專汛官¶
　　　住俸限一年緝拏兼轄官罰俸六月限一年督¶
　　　緝限滿不獲専汛官降一級留任再限一年緝¶
　　　拏兼轄官罰俸一年盜犯照案緝拏三限不獲¶
　　　專汛官仍留任再限一年緝拏如再不獲降一¶
　　　級調用若繫偏僻村莊曠野道路向未設有墩¶
　　　舖防兵者専汛官停升兼轄官罰俸三月皆限¶
<pb:KR2m0013_WYG_119-11b>¶
　　　一年緝拏限滿不獲專汛官罰俸一年再限一¶
　　　年緝拏兼轄官罰俸六月三限不獲専汛官罰¶
　　　俸二年再限一年緝拏四限不獲專汛官降一¶
　　　級留任盜犯照案緝拏其副叅等官作統轄題¶
　　　叅者照兼轄官例議處若兼轄統轄官獲盗一¶
　　　半者免議專汛官獲盗過半兼獲盜首窩家者¶
　　　亦免議至失事地方有無墩舖防兵該督撫提¶
　　　鎮於題叅本内聲明以便分别察議○又議準¶
<pb:KR2m0013_WYG_119-12a>¶
　　　道路村莊被盗失事無論有無墩舖防兵提鎮¶
　　　皆不議處○又議準奉差及赴任官員被盗失¶
　　　事無䕶送官兵者專汛兼轄官照地方被盜失¶
　　　事例議處有䕶送官兵者若在該管地方又繫¶
　　　所屬官兵䕶送将専汛官降二級調用兼轄官¶
　　　降一級留任統轄官罰俸一年若被殺擄無䕶¶
　　　送官兵者専汛官降二級調用兼轄官降一級¶
　　　留任統轄官罰俸一年有䕶送官兵者専汛官¶
<pb:KR2m0013_WYG_119-12b>¶
　　　革職兼轄官降二級調用統轄官降一級留任¶
　　　○又題準盗賊行刦事主於本日或次日據實¶
　　　呈報該管官不即接受或接受不即申報及接¶
　　　受呈報不即緝拏或追及盗賊不䏻擒獲致令¶
　　　脱逃或不親身追捕止差弁兵前徃者皆革職¶
　　　若事主二三日呈報者盗賊已經逺遁止照地¶
　　　方被盜失事例議處至附近營汛各官事主呈¶
　　　報不即接受者革職如以非本管營汛不即緝¶
<pb:KR2m0013_WYG_119-13a>¶
　　　拏或追及盜賊不䏻擒獲致令脱逃或不親身¶
　　　追捕止差弁兵前徃者降一級調用其盗賊經¶
　　　過營汛該管官止追出界外不能緝拏及不親¶
　　　率官兵追捕止差弁兵前徃者降一級留任該¶
　　　督撫提鎮於題叅踈防本内将各官曽否接受¶
　　　申報及曽否親身追捕情由聲明如含糊隐飾¶
　　　後經察出將具題之督撫提鎮罰俸一年○又¶
　　　題準盗案疎防不將經制専汛官職名開報僅¶
<pb:KR2m0013_WYG_119-13b>¶
　　　以外委開報者開報官降二級調用轉報官降¶
　　　一級留任具題官罰俸一年○又題準各標協¶
　　　中軍官經管錢糧不作兼轄若失事繫該員營¶
　　　汛地方者仍照例題叅疎防○又題準盗案失¶
　　　事因公出境之官皆免議○十五年題準該管¶
　　　營汛内遇有盗案彼此推諉不報皆照諱盗例¶
　　　議處如已經申報復又推諉者推諉官降一級¶
　　　調用轉詳官罰俸一年○二十一年議準¶
<pb:KR2m0013_WYG_119-14a>¶
　　京城廵捕營有搶奪路行婦女及以藥物邪術迷¶
　　　拐男婦子女者失察専汛官罰俸一年兼轄官¶
　　　罰俸六月有匿名揭帖黏貼通衢専汛官不察¶
　　　拏者罰俸一年兼轄官罰俸六月○三十二年¶
　　　奉¶
㫖官弁兵丁有擒拏盗賊中傷及傷亡者皆照陣傷陣¶
　亡例分别䘏賞○三十五年覆準盗案處分有加級¶
　　　紀録者皆準抵銷若於限年緝獲之後捐有加¶
<pb:KR2m0013_WYG_119-14b>¶
　　　級紀録者不準抵銷○三十六年議準督撫提¶
　　　鎮題報盗案將獲盗月日備載本内如不開明¶
　　　具題者罰俸一年○三十七年議準盗案均於¶
　　　限内題叅疎防其有强竊仇盗疑似未明者限¶
　　　内報部存案竢文職審明如實繫被盗即將疎¶
　　　防各官察叅照例議處○四十一年議準近京¶
　　　地方被盗失事不先報地方官徑自報部遷延¶
　　　時日致盗逃脱者槩不準行○又議準¶
<pb:KR2m0013_WYG_119-15a>¶
　　京城廵捕營地方竊賊揠門掘壁偷竊財物在該¶
　　　管營汛内拏獲或經别管營汛官兵拏獲者免¶
　　　議若經民人拏獲送究者將該管官罰俸三月¶
　　　○又議準¶
　　京城前三門關廂内被盗失事將専汛守備兼轄¶
　　　叅將游擊皆降二級留任仍罰俸一年該汛千¶
　　　把總送部各責四十板馬歩兵各責四十板皆¶
　　　限一年緝拏不獲専汛兼轄各官皆降三級調¶
<pb:KR2m0013_WYG_119-15b>¶
　　　用千把總革職兵丁革糧送刑部枷四十日責¶
　　　四十板盗犯交與接任官限一年緝拏○又覆¶
　　　準¶
　　京城前三門關廂内盗賊白晝搶奪財物傷人致¶
　　　死該管營汛官弁當時全獲及一月内全獲者¶
　　　免議一月内獲一半者専汛官罰俸一年兼轄¶
　　　官罰俸六月如一月内無獲専汛官降二級調¶
　　　用兼轄官降一級調用加級紀録不準抵銷盗¶
<pb:KR2m0013_WYG_119-16a>¶
　　　賊交接任官照案緝拏該汛兵責四十板直省¶
　　　城内盗賊白晝搶奪財物傷人致死該管營汛¶
　　　各官照城内被盗失事例議處○又題準盗賊¶
　　　潛匿居住該管地方不能察拏别經被獲供出¶
　　　從前居住地方將該管専汛官降二級調用兼¶
　　　轄官同城者降一級調用不同城者降一級留¶
　　　任統轄官亦降一級留任○四十二年議準¶
　　京師五城地方光棍借端挾詐勒騙錢財攪擾市¶
<pb:KR2m0013_WYG_119-16b>¶
　　　肆行兇者責成廵捕營官弁察拏如知情不察¶
　　　拏者革職得財私放揑稱逃脱者革職同兵皆¶
　　　交刑部治罪失察者將該管叅將游擊各罰俸¶
　　　一年守備千總把總各降一級調用至守備千¶
　　　總把總拏獲光棍不即送叅將游擊衙門叅將¶
　　　游擊不即送歩軍統領者皆罰俸一年統領不¶
　　　速審結經稽察御史叅奏按遲延月日議處○¶
　　　又議準王公大臣官員等家人領本生理霸占¶
<pb:KR2m0013_WYG_119-17a>¶
　　　關津要地倚勢網利不令商民貿易挾制有司¶
　　　干與辭訟肆行不法及民人借貸王公大臣官¶
　　　員等銀指名貿易欺凌地方該管専汛官不察¶
　　　拏者革職兼轄官降一級調用統轄官罰俸一¶
　　　年至有此等霸占之事差官訪察仍復徇隐不¶
　　　據實申報者革職○四十三年議準守備不作¶
　　　兼轄至水師守備有帶兵輪防哨廵之責盗案¶
　　　疎防同叅游一例議處○四十五年覆準老瓜¶
<pb:KR2m0013_WYG_119-17b>¶
　　　賊肆行不法營汛官弁差兵在該管地方晝夜¶
　　　更番廵緝如不實力廵緝責四十板知情故縱¶
　　　者照窩藏容隐例治罪能拏獲並出首者照拏¶
　　　獲鄰境盗賊例給賞如營汛官弁不能稽察致¶
　　　兵懈於廵緝降一級調用若能拏獲别汛老瓜¶
　　　賊照拏獲鄰境盗賊例議叙○又議準道路掩¶
　　　埋無主身屍有被勒戳傷形跡繫老瓜賊謀害¶
　　　察驗確實將専汛兼轄統轄官題叅疎防照地¶
<pb:KR2m0013_WYG_119-18a>¶
　　　方被盗失事設有墩舖防兵之例議處倘濫以¶
　　　仇盗未明詳請立案者照諱盗例議處○五十¶
　　　一年議準¶
　　京城前三門關廂内被盗失事一年内獲盗一半¶
　　　者専兼各官皆免議如一年内獲不及半専兼¶
　　　各官仍照例議處○五十二年議準官員兵丁¶
　　　有擒拏盗賊中傷平復能當差者仍照陣傷例¶
　　　給賞若中傷殘廢不能復當差者照八旗兵丁¶
<pb:KR2m0013_WYG_119-18b>¶
　　　例給與半分身價○雍正元年議準直𨽻四路¶
　　　捕盗同知地方被盗失事捕盗千把總於失盗¶
　　　之日即住俸停升一年限滿不獲責二十棍全¶
　　　獲開復如該汛地方三年並無盗案或三年内¶
　　　凡有盗案均能全獲者該督察明具題將千把¶
　　　總不論俸滿以應升之官即用○又議準廣東¶
　　　將軍督撫提鎮標下官弁有貼防地方者若附¶
　　　近村莊河道失事將貼防官弁并叅照専汛一¶
<pb:KR2m0013_WYG_119-19a>¶
　　　例議處○又議準地方不逞之徒㰱血結盟為¶
　　　盗専汛官不察拏者革職提問如平日失察一¶
　　　遇發覺即能擒獲者免議○二年議準失事隐¶
　　　諱不報或以强為竊以多為少賄囑事主通同¶
　　　隐諱者専汛官革職兼轄統轄官扶同隐諱者¶
　　　降三級調用如止繫失察同城者降二級調用¶
　　　不同城百里以内者降一級調用百里以外者¶
　　　降一級留任提鎮知情者降一級留任失察者¶
<pb:KR2m0013_WYG_119-19b>¶
　　　罰俸一年均於題叅本内將知情失察及同城¶
　　　不同城並道里百里内外逐一聲明分别議處¶
　　　如専汛官隐諱兼統各官察出申報者免議○¶
　　　三年議準盗案必有為首之人承緝専汛官務¶
　　　獲盗首如盗首初限不獲雖獲盗過半仍罰俸¶
　　　一年再限不獲罰俸二年三限不獲降一級留¶
　　　任如盗首果繫病故有確據者準免議處若假¶
　　　借别州縣所獲之盗指為本案盗首或先報盗¶
<pb:KR2m0013_WYG_119-20a>¶
　　　首脱逃後經審出仍在該地方隐匿或揑報盗¶
　　　首病故後於别案發覺者假借隐匿揑報官照¶
　　　諱盗例革職○又議準承緝官能將一案盗犯¶
　　　全獲者紀録二次○又議準營汛官弁能於一¶
　　　月内拏獲鄰境失事案内盗首者加一級紀録¶
　　　一次拏獲夥盗者毎一名紀録一次一月以外¶
　　　拏獲鄰境失事案内盗首者加一級拏獲夥盗¶
　　　者毎二名紀録一次其兵丁繫一月以内拏獲¶
<pb:KR2m0013_WYG_119-20b>¶
　　　鄰境失事案内盗首者賞銀二十兩拏獲夥盗¶
　　　者毎名賞銀十兩一月以外拏獲鄰境失事案¶
　　　内盗首者賞銀十兩拏獲夥盗者毎三名賞銀¶
　　　五兩均令原失事地方各官捐給若離任該督¶
　　　撫提鎮捐給○四年議準盗案實無窩家者即¶
　　　於招内聲明若審有窩家承緝専汛官必獲盗¶
　　　過半兼獲盗首窩家始免議處如限内止獲盗¶
　　　首並獲盗過半而窩家不獲者仍照不獲盗首¶
<pb:KR2m0013_WYG_119-21a>¶
　　　例議處倘實有窩家因畏避處分將窩家刪除¶
　　　者照諱盗例革職○五年議準餉鞘被盗失事¶
　　　地方専汛官革職留任限一年緝拏全獲開復¶
　　　如限内獲盗過半兼獲盗首者仍留任緝拏倘¶
　　　逾限一年獲不及半及雖獲半盗首未獲者革¶
　　　任未獲盗犯交與接任官緝拏同城兼轄官住¶
　　　俸限一年緝拏全獲開復限内不獲降一級調¶
　　　用不同城兼轄官初叅罰俸六月限一年緝拏¶
<pb:KR2m0013_WYG_119-21b>¶
　　　統轄官不論同城不同城皆照不同城兼轄官¶
　　　例議處提鎮初叅罰俸三月限一年督緝限滿¶
　　　不獲罰俸六月盗犯照案緝拏若一經失事當¶
　　　即獲盗過半兼獲盗首者専汛兼轄統轄官皆¶
　　　免議或經營汛及州縣各官當即獲盗過半兼¶
　　　獲盗首者専汛兼轄統轄官亦皆免議未獲盗¶
　　　犯照案緝拏○又議準解官押運餉鞘潛行小¶
　　　路不由大道並不執票赴營汛挂號撥兵䕶送¶
<pb:KR2m0013_WYG_119-22a>¶
　　　者遇有失事該營汛官止照地方被盗失事例¶
　　　議處○六年議準¶
　　京城廵捕營有奉¶
　㫖緝拏要犯並關繫重大盗賊等犯脱逃經管應捕¶
　　　之官城外者責成専汛官住俸限一年緝拏一¶
　　　月内拏獲者免議一年限滿不獲降一級調用¶
　　　犯人交接任官緝拏若非經管應捕之官能於¶
　　　一月内拏獲者一名紀録二次一月以外拏獲¶
<pb:KR2m0013_WYG_119-22b>¶
　　　者一名紀録一次○又議準地方被盗失事外¶
　　　委千把總停其㧞補限一年緝拏限滿不獲責¶
　　　二十棍再限一年緝拏三限不獲革去頂帶仍¶
　　　限一年緝拏四限不獲革去外委盗犯交與接¶
　　　任官照案緝拏若能限内拏獲過半兼獲首窩¶
　　　者免議獲盗過半首窩未獲者仍照例按限叅¶
　　　處○又議準餉鞘到境如解官欲就小路行走¶
　　　不遵營汛官弁勸阻該營汛官弁即詳報督撫¶
<pb:KR2m0013_WYG_119-23a>¶
　　　提鎮題叅如希免䕶送聽其行走小路將該營¶
　　　汛官弁罰俸一年其解官執票赴營汛挂號該¶
　　　營汛官弁不照定數撥兵及所撥之兵中塗私¶
　　　回者解官徑報該督撫題叅將該營汛専管官¶
　　　弁罰俸一年兵責革○七年議準衙署被竊該¶
　　　員據實申報者免議其承緝承審之文職仍照¶
　　　竊賊例處分若諱匿不報將該員降一級留任¶
　　　限一年緝拏獲賊開復一年限滿不獲降一級¶
<pb:KR2m0013_WYG_119-23b>¶
　　　調用○八年議準城内及地方被盗失事該提¶
　　　鎮照定限察取疎防職名開報總督題叅無總¶
　　　督省分該鎮開報提督題叅無提督省分該管¶
　　　兼轄統轄官開報該鎮題叅如逾限不開報者¶
　　　罰俸六月○又議準前官諱盗之案接任官於¶
　　　到任三月内察出揭報者免議如逾限不能察¶
　　　出别經發覺將接任官革職留任接任兼轄官¶
　　　同城者降一級留任不同城者罰俸一年到任¶
<pb:KR2m0013_WYG_119-24a>¶
　　　未及三月者免議接署官亦照此例議處○又¶
　　　議準前官去任未獲盗犯交與接緝官限一年¶
　　　緝拏限滿不獲罰俸一年盗犯照案緝拏限内¶
　　　但能獲盗雖不及半亦免議處獲過半者紀録¶
　　　二次全獲者紀録三次若盗止二三名接緝官¶
　　　於一年限内拏獲一半兼獲盗首及獲盗過半¶
　　　者免其議處仍紀録二次其僅獲一半盗首未¶
　　　獲者止免議處毋庸議叙○又議準盗賊逺颺¶
<pb:KR2m0013_WYG_119-24b>¶
　　　他省潛匿居住已有實據經失事地方官關移¶
　　　察緝該管專汛官不實力協拏致令輾轉窩藏¶
　　　鄰境者降二級調用○九年議準衙署被盗失¶
　　　事專汛兼轄統轄官皆照城内被盗失事例議¶
　　　處○又議準衙署被盗失事據實申報者該督¶
　　　撫提鎮依限題叅疎防照例議處諱盗不報者¶
　　　革職仍留原任地方勒令出資懸賞與接任官¶
　　　協同緝拏竢獲盗過半準其回籍○十年議準¶
<pb:KR2m0013_WYG_119-25a>¶
　　　盗案疎防均照該督撫提鎮題本議結有應開¶
　　　復者即準開復應議處者即行議處皆知照刑¶
　　　部存案如題審覆覈之時有諱報揑報等弊將¶
　　　專汛兼轄統轄官各照本例處分○十一年議¶
　　　準拏獲盗犯供出先次行刦之處審明即為行¶
　　　察若事主已經呈報將專汛各官照諱盗例議¶
　　　處事主未經呈報或失事未有實據者該督撫¶
　　　提鎮取具專汛兼轄統轄各官並無諱盗印結¶
<pb:KR2m0013_WYG_119-25b>¶
　　　報部無庸察駮即照疎防例議處○又議準諱¶
　　　盗之案若盗全獲者各官皆免議○十二年議¶
　　　準竊賊一夥至十人以上雖不行强營汛官弁¶
　　　不能察拏照强盗例以疎防例察叅○又議準¶
　　　盗竊田野糓麥果菜及噐物無人㸔守者專兼¶
　　　各官皆免察叅○十三年議準盗首未獲除見¶
　　　在勒緝限内例應扣限察叅者仍逐案察叅外¶
　　　至勒緝年限已滿照案緝拏後該督撫提鎮於¶
<pb:KR2m0013_WYG_119-26a>¶
　　　年終彚題將承緝接緝督緝各官一年内已獲¶
　　　㡬名未獲㡬名詳晰聲明二三名不獲者罰俸¶
　　　六月四五名不獲者罰俸九月六七名以上不¶
　　　獲者罰俸一年○又議準凡遇十人以上竊案¶
　　　以獲犯訊供之日起限將疎防各官察叅○又¶
　　　議準因公出境各官遇有盗案疎防及失察等¶
　　　事該督撫提鎮將該員於何月日因何事公出¶
　　　之處聲明報部如並未因公出境揑報規避處¶
<pb:KR2m0013_WYG_119-26b>¶
　　　分者革職徇情轉報官降二級調用其升遷降¶
　　　調及有事故離任之人原任内遇有疎防失察¶
　　　等事果繫因公出境接任官察明具詳督撫提¶
　　　鎮報部倘不具詳誤將職名開送者罰俸一年¶
　　　轉報官罰俸六月○乾隆元年奏準¶
　　京師五城地方設立柵闌毎處廵捕營撥歩兵三¶
　　　名看守毎日定以二更為度不許夜行以防盗¶
　　　賊除奉¶
<pb:KR2m0013_WYG_119-27a>¶
　㫖差遣及部院衙門差遣外遇有延醫及生産嫁娶¶
　　　行走之人並𦂳要等事有鐙籠者方許驗放如¶
　　　無故夜行該兵拏獲於次日呈報該營解送歩¶
　　　軍統領衙門責十五板○三年議準地方有光¶
　　　棍結夥輪姦婦女孩童之案犯人逃脱不獲專¶
　　　汛官照盗案例扣限四月察叅其初叅以後限¶
　　　内仍不能獲將專兼各官皆照地方被盗失事¶
　　　例分别議處倘專汛官諱匿不報及該上司徇¶
<pb:KR2m0013_WYG_119-27b>¶
　　　隐不叅照諱盗例分别議處○又議準地方有¶
　　　兇徒結黨生事或雇募多人持械肆横該管專¶
　　　汛官知情故縱者革職失察者降一級留任○¶
　　　又議準弁兵拏獲鄰境竊犯該管官察其所獲¶
　　　多寡酌量記功鼓勵○四年議準¶
　　京城廵捕營地方竊案止將專汛官議處兼轄官¶
　　　免其叅劾○又議準盗入城内搶奪倉庫獄囚¶
　　　者不同城之提鎮亦罰俸六月○又議準承緝¶
<pb:KR2m0013_WYG_119-28a>¶
　　　接緝官能於照案緝拏之後年終彚題之先獲¶
　　　盗三名以上者紀録一次六七名以上者紀録¶
　　　二次督緝各官總計所屬之地方盗案一年内¶
　　　獲盗不及一半者罰俸六月過半者紀録一次¶
　　　若承緝接緝督緝官一年内拏獲之數與不獲¶
　　　之數相當功過相抵無庸議處議叙至彚題一¶
　　　次之後即免重複叅處盗犯照案緝拏○又議¶
　　　準官員該管營汛内有竊賊臨時拒捕傷人者¶
<pb:KR2m0013_WYG_119-28b>¶
　　　若賊無獲並雖獲賊為首及下手之人未獲者¶
　　　將専汛兼轄各官題叅疎防勒限緝拏照盗案¶
　　　失事例分别議處其已獲為首及下手之人者¶
　　　免叅疎防未獲賊犯照案緝拏如於限内將案¶
　　　内賊犯全獲者紀録二次○又議準道路村莊¶
　　　盗賊白晝搶奪財物傷人致死若犯未獲及雖¶
　　　獲犯而為首並下手之人未獲者該管營汛各¶
　　　官照地方被盗失事例議處已獲為首及下手¶
<pb:KR2m0013_WYG_119-29a>¶
　　　之人雖夥黨未全獲者免叅疎防○六年奏準¶
　　京師五城廵捕營地方盗案於報官之日為始扣¶
　　　限三月緝拏若逾限無獲都察院㑹同歩軍統¶
　　　領題叅○又奏準城内被盗失事外委千把總¶
　　　初叅停其㧞補限一年緝拏限滿一名不獲革¶
　　　退外委獲未全者革去頂帶再限一年緝拏全¶
　　　獲開復獲過半者仍留外委未獲盗犯照案緝¶
　　　拏全獲開復如二年限滿獲盗尚不及半革退¶
<pb:KR2m0013_WYG_119-29b>¶
　　　外委未獲盗犯交與接任官照案緝拏○又奏¶
　　　準被盗失事地方原未設有經制専汛官止令¶
　　　外委廵防者督撫提鎮於本内聲明止將外委¶
　　　官題叅疎防○又奏準兼轄官統計一年之内¶
　　　所屬各員有拏獲鄰境盗犯議叙至加一級或¶
　　　紀録四次者由督撫提鎮察明咨部將兼轄官¶
　　　紀録一次再有多者照此遞加○又奏準被盗¶
　　　失事官員因公出境經該管上司委官署理營¶
<pb:KR2m0013_WYG_119-30a>¶
　　　務者遇有盗案該督撫提鎮於叅本内聲明免¶
　　　其承緝處分回任之後照接緝官例察議盗犯¶
　　　照案緝拏若繫暫行差委未經委官署理營務¶
　　　者仍照承緝官例察議○又奏準署印官繫題¶
　　　署咨署者照承緝官例察議若暫行委署者照¶
　　　離任官例罰俸一年該督撫提鎮於題叅本内¶
　　　聲明分别察議○又議準地方有仇盗未明之¶
　　　案該管専汛官協同文職緝拏以呈報之日為¶
<pb:KR2m0013_WYG_119-30b>¶
　　　始限三月内訪察明白若不能察出仇盗實情¶
　　　者罰俸三月仍限一年緝拏限滿不獲照文職¶
　　　緝兇不力例議處○八年題準¶
　　京城廵捕營地方緝案以失事之日起限四月緝¶
　　　拏限内全獲及獲賊過半者免議限内無獲及¶
　　　獲不及半者將専汛官住俸限一年緝拏竢全¶
　　　獲或獲過半皆準開復若逾限不獲將専汛官¶
　　　罰俸一年賊犯照案緝拏○十年議準採生折¶
<pb:KR2m0013_WYG_119-31a>¶
　　　割之犯殘忍狠毒該營汛官弁有能拏獲正犯¶
　　　者照拏獲鄰境首盗例議叙督緝之該管上司¶
　　　照協同拏獲之例議叙如犯事地方不能察拏¶
　　　經别營汛拏獲者將該管專汛及兼轄各官照¶
　　　不實力編排保甲例分别議處若此等兇犯潛¶
　　　匿該管營汛地方不能察拏或經人首告或經¶
　　　别處關㑹該管營汛官並不察拏或揑稱並無¶
　　　其人者照諱盗例革職○十五年議準地方有¶
<pb:KR2m0013_WYG_119-31b>¶
　　　關渉叛逆之犯向例承緝督緝各官均限以三¶
　　　年緝拏今減去一年將承緝之專汛官革職戴¶
　　　罪限二年緝拏不獲降二級調用犯人照案緝¶
　　　拏督緝之兼轄官降二級戴罪限二年緝拏不¶
　　　獲降一級調用統轄總兵官罰俸一年其接緝¶
　　　協緝各官以案發之日計筭如未滿二年停其¶
　　　升轉緝拏竢滿二年將各官罰俸一年犯人照¶
　　　案緝拏以上各官若遇有¶
<pb:KR2m0013_WYG_119-32a>¶
　恩赦免其處分承緝者仍停升轉照例勒限緝拏以¶
　　　案發之日算起計滿三年開復接緝協緝者不¶
　　　停升轉犯人照案緝拏○十六年議準武職各¶
　　　官緝盗是其専責地方一有盗案勒限緝拏不¶
　　　獲議以降調惟是緝限未滿遇有事故離任者¶
　　　向照離任官例罰俸一年完結以致限期屆滿¶
　　　例應降調之人亦得借告請病假名色希圖倖¶
　　　免嗣後武職及衛所各官承緝盗案除奉¶
<pb:KR2m0013_WYG_119-32b>¶
　特㫖升調與迴避别補及别案革職降調丁憂治䘮¶
　　　等事離任者仍照離任官例處分至告請病假¶
　　　並終養者如初叅未獲例應住俸處分既輕為¶
　　　期尚逺亦照離任官例議處外其二叅三叅例¶
　　　應降一級留任者遇有病假終養離任即議以¶
　　　補官日降一級留任三年開復四叅例應降一¶
　　　級調用者遇有病假終養離任即議以補官日¶
　　　降一級調用該督撫提鎮將各該員因何事離¶
<pb:KR2m0013_WYG_119-33a>¶
　　　任之處於題咨内隨案聲明以憑覈議○十七¶
　　　年議準鄰境官弁有能拏獲發塜見屍為首兇¶
　　　犯毎名紀録一次拏獲四名以上者加一級¶
　　　一捕逃順治十一年議準衛所及營汛官弁獲¶
　　　解八旗逃人十五名者加一級三十名者加二¶
　　　級兼轄官視其所屬有獲解逃人三十名者加¶
　　　一級六十名者加二級統轄總兵官所屬有獲¶
　　　解逃人四十五名者加一級九十名者加二級¶
<pb:KR2m0013_WYG_119-33b>¶
　　　提督所屬有獲解逃人二百名者紀録一次四¶
　　　百名者加一級再有多者各照此遞加總以一¶
　　　年一叙若不至加級紀録之數者又并一年議¶
　　　叙仍不足者將前一年獲解之數截去仍留一¶
　　　年獲解之數於次年接算不準三年合算○又¶
　　　議準官員拏獲八旗逃人詳報總督提督給咨¶
　　　遞解屬廵撫總兵官轄者詳報廵撫總兵官給¶
　　　咨遞解該督撫提鎮均於毎年四月内將所屬¶
<pb:KR2m0013_WYG_119-34a>¶
　　　官弁獲逃數目造具清册二本一送部備案一¶
　　　送刑部竢刑部覈明咨部議叙○康熙四十一¶
　　　年議準¶
　　京城廵捕營守備千總把總拏獲八旗逃人至六¶
　　　十名者加一級叅將游擊督率屬員拏獲逃人¶
　　　至百二十名者加一級再有多者照此遞加○¶
　　　又議準近京地方有賣身旗下之人原有房産¶
　　　守分度日於民人並無擾累者許令居住原無¶
<pb:KR2m0013_WYG_119-34b>¶
　　　房産者均令伊主收回若倚仗賣身旗下恣意¶
　　　横行把持武斷賭博姦滛窩盗勾逃訐訟作證¶
　　　擾累民人者該管専汛官申報上司照逃人例¶
　　　察拏送部治罪若仍容居住不行申報専汛官¶
　　　罰俸一年兼轄官罰俸六月統轄官罰俸三月¶
　　　○乾隆三年議準八旗逃人居住衛所營汛地¶
　　　方該管官並不察拏别經發覺捕獲察其居住¶
　　　未過六月者免議已過六月者該管官降一級¶
<pb:KR2m0013_WYG_119-35a>¶
　　　留任過一年者降二級調用倘知情容留居住¶
　　　不察拏者革職至兼轄官視其所屬二年内有¶
　　　一官失察逃人者罰俸一年二官失察逃人者¶
　　　降二級留任三官失察逃人者降二級調用統¶
　　　轄總兵官所屬二年内有一官失察逃人者罰¶
　　　俸九月二官失察逃人者罰俸一年三官失察¶
　　　逃人者降一級留任四官失察逃人者降二級¶
　　　留任五官失察逃人者降二級調用提督所屬¶
<pb:KR2m0013_WYG_119-35b>¶
　　　二年内有四官以下失察逃人者皆罰俸六月¶
　　　五官以上失察逃人者降一級留任○五年議¶
　　　準駐防逃人居住地方營汛官弁接到該旗及¶
　　　各衙門移㑹即差兵役協同拏獲者免議如不¶
　　　差兵役協拏以致脱逃察繫居住六月以内者¶
　　　將該員罰俸二年至失察居住過六月一年及¶
　　　知情容留仍照例分别議處¶
　　　一緝私順治年間定地方行使廢錢専汛官不¶
<pb:KR2m0013_WYG_119-36a>¶
　　　察拏者一起降二級調用二起降四級調用至¶
　　　三起者革職○康熙十七年題準大夥賣販私¶
　　　鹽至十人以上帶有軍噐専汛官徇縱不拏者¶
　　　革職兼轄官降二級調用失察者専汛官革職¶
　　　留任兼轄官降二級留任皆限一年緝拏獲半¶
　　　即準開復限滿不獲専汛官革任兼轄官降二¶
　　　級調用其本汛雖未拏獲經别汛全獲亦免議¶
　　　不全獲者仍照例議處○又議準官弁一年内¶
<pb:KR2m0013_WYG_119-36b>¶
　　　拏獲十人以上帶有軍噐大夥私鹽者一起紀¶
　　　録一次二起紀録二次三起加一級四起加二¶
　　　級至五起者不論俸滿即升兼轄官視其所屬¶
　　　一年内有拏獲三起者紀録一次六起紀録二¶
　　　次九起加一級再有多者照此遞加○三十九¶
　　　年覆準私鹽拒捕能全獲者各官皆免議若夥¶
　　　黨衆多不能全獲或獲二三名及兵被殺傷専¶
　　　兼各官初叅免其處分限一年緝拏限滿不獲¶
<pb:KR2m0013_WYG_119-37a>¶
　　　専汛官罰俸一年兼轄官罰俸六月統轄官罰¶
　　　俸三月鹽犯照案緝拏○四十四年議準小夥¶
　　　販賣私鹽不及十人及十人以上不帶軍噐者¶
　　　專汛官失察一次降二級二次降四級皆留任¶
　　　至三次者革職兼轄官一次降一級二次降二¶
　　　級三次降三級皆留任至四次者降三級調用¶
　　　○雍正三年議準地方私鑄錢及將制錢私燬¶
　　　専汛官知情者革職治罪失察者一起降三級¶
<pb:KR2m0013_WYG_119-37b>¶
　　　調用二起革職兼轄官一起降一級二起降四¶
　　　級皆調用至三起者革職統轄官一起降一級¶
　　　二起降二級三起降三級皆調用至四起者革¶
　　　職提鎮一起降一級二起降二級三起降三級¶
　　　皆留任四起降四級調用至五起者革職如有¶
　　　從前失察今能拏獲不論年月逺近免議文職¶
　　　拏獲同城之武職並免議交界之所經别屬之¶
　　　員拏獲者亦免議其拏獲私鑄私燬不論本管¶
<pb:KR2m0013_WYG_119-38a>¶
　　　及别屬地方一起紀録一次二起紀録二次三¶
　　　起紀録三次四起加一級○又議準經紀舖戸¶
　　　將私錢販賣攙和行使不察拏之専汛官一起¶
　　　降三級調用二起革職兼轄官一起降二級留¶
　　　任二起降四級調用至三起者革職統轄官一¶
　　　起降一級二起降二級皆留任三起降三級調¶
　　　用至四起者革職提鎮一起罰俸一年二起降¶
　　　一級三起降二級皆留任四起降三級調用至¶
<pb:KR2m0013_WYG_119-38b>¶
　　　五起者革職船戸夾帶私錢押船官知情者革¶
　　　職失察者降三級調用○六年議準地方礦徒¶
　　　私自聚集該管官知情隐匿者革職平日失察¶
　　　及經發覺並不實力察拏以致全無捕獲者降¶
　　　三級調用獲不及半者降二級留任限一年緝¶
　　　拏全獲開復限滿僅獲半者降一級調用獲不¶
　　　及半者降二級調用未獲之犯交與接任官照¶
　　　案緝拏如一經發覺比即獲犯過半降一級留¶
<pb:KR2m0013_WYG_119-39a>¶
　　　任餘犯限一年緝拏全獲開復限滿仍止獲過¶
　　　半者罰俸一年餘犯照案緝拏○十年議準山¶
　　　東山西河南等省出産硝黄有結夥私行販賣¶
　　　者不論出産及經過地方失察之専汛官照失¶
　　　察小夥私鹽例議處船户夾帶者押船官照夾¶
　　　帶私鹽例議處○乾隆六年奏準失察小夥私¶
　　　鹽降級留任各官限一年緝拏限滿無獲専汛¶
　　　官罰俸一年兼轄官罰俸六月各帶所降之級¶
<pb:KR2m0013_WYG_119-39b>¶
　　　再限一年緝拏限滿無獲専汛官再罰俸一年¶
　　　兼轄官再罰俸六月各帶所降之級鹽犯照案¶
　　　緝拏○十四年奏準天津阿城淮安儀徴等處¶
　　　原繫産鹽地方該督撫轉飭地方營汛官弁於¶
　　　糧船經過之時嚴行稽察舵丁水手應需食鹽¶
　　　毎船總不許出四十斤之外如不實力稽察以¶
　　　致舵丁水手夾帶過四十斤以外者運官照例¶
　　　議處該營汛官弁罰俸六月○十六年議準各¶
<pb:KR2m0013_WYG_119-40a>¶
　　　省武職官弁經上司委辦鹽務即有緝私疏引¶
　　　之責遇失察大小私鹽將承辦官照専汛例議¶
　　　處總辦官照兼轄例議處如拏獲大夥私鹽照¶
　　　所獲起數分别議叙¶
　　　一禁賭原定官員賭博及開場容留賭博者皆¶
　　　革職治罪○雍正九年議準稽察屬官賭博専¶
　　　汛官責之兼轄官兼轄官責之統轄官如明知¶
　　　不揭叅者别經發覺將稽察官降三級調用若¶
<pb:KR2m0013_WYG_119-40b>¶
　　　失察繫同城者降一級留任不同城者罰俸一¶
　　　年察出揭叅者免議○又議準地方有製造賭¶
　　　具之家不察拏者專汛官革職兼轄官革職留¶
　　　任統轄官降一級留任若繫舊製賭具藏留在¶
　　　家専汛官在任半年不察拏者降一級調用○¶
　　　又議準地方有製造賭具之家經官弁拏獲察¶
　　　繫新製未及半年者專汛官加二級兼轄官加¶
　　　一級統轄官紀録二次○又議準地方有描畫¶
<pb:KR2m0013_WYG_119-41a>¶
　　　紙牌之家不察拏者専汛官降二級調用兼轄¶
　　　官降二級留任統轄官罰俸一年若將描畫紙¶
　　　牌出境販賣販賣地方専汛官不察禁者罰俸¶
　　　三月拏獲之員照拏獲賭具例議叙○又議準¶
　　　本汛有製造賭具之家經别處訪聞察拏本汛¶
　　　協同拏獲或本汛有製造賭具之人攜徃别處¶
　　　販賣經本汛訪聞察拏而彼處協同拏獲者此¶
　　　等協拏情由由拏獲之人申報該督撫察覈於¶
<pb:KR2m0013_WYG_119-41b>¶
　　　疏内聲明皆免失察處分○六年奏準専汛官¶
　　　失察民人賭博者毎案罰俸一月○又奏準民¶
　　　人賭博専汛官能察拏及經同城文武官察拏¶
　　　者免議因公他出者亦免議○又議準拏獲賭¶
　　　具之人隨本案議叙其該管兼轄統轄官統竢¶
　　　察明所屬一年内别無失察製造賭具及舊製¶
　　　賭具販賣賭具與失察賭博等事將所屬拏獲¶
　　　賭具之案於嵗終彚册報部分别起數議叙如¶
<pb:KR2m0013_WYG_119-42a>¶
　　　所屬一年之内但有一案失察者將别案拏獲¶
　　　賭具槩不準議叙如屬官有失察等案該管兼¶
　　　轄統轄官皆察出揭叅者將揭叅之官仍按起¶
　　　數議叙倘兼轄統轄官因所屬拏獲賭具希圖¶
　　　議叙將該屬别案失察徇隐不報者降二級調¶
　　　用○十一年議準官員拏獲賭具繫武職拏獲¶
　　　免同城文職處分文職拏獲免同城武職處分¶
　　　若經接壤鄰境拏獲其製造賭具地方之該管¶
<pb:KR2m0013_WYG_119-42b>¶
　　　官繫失察未過半年者免議至並非接壤鄰境¶
　　　及失察已過半年者如曾經差人協拏免議未¶
　　　經差人協拏者仍照例議處○又議準後任官¶
　　　拏獲造賣賭具之人其前任官如失察未及半¶
　　　年離任者免議失察已過半年者仍照例議處¶
　　　若將失察已過半年之前任官揑報未及半年¶
　　　改移日月代為掩飾者除將該員拏獲之案不¶
　　　準議叙外仍降一級調用未經察出之兼轄官¶
<pb:KR2m0013_WYG_119-43a>¶
　　　罰俸一年統轄官罰俸六月能察出者免議至¶
　　　拏獲之後接任官到任半年以内因賭博發覺¶
　　　究出製造賭具或舊存牌版刷印不過半年即¶
　　　能拏獲者均準議叙其應議處議叙各官該督¶
　　　撫察明前後官到任離任日期均於題咨内聲¶
　　　明○又議準官員將鄰境新製賭具未及半年¶
　　　之案協同拏獲者毎起紀録一次至四起者加¶
　　　一級同屬該管上司管轄者上司功過相抵不¶
<pb:KR2m0013_WYG_119-43b>¶
　　　準議叙○十二年議準失察賭博之專汛官於¶
　　　照例議處時將該員從前拏獲賭具議叙之加¶
　　　級紀録悉行注銷如該員已經數任後有失察¶
　　　賭博之案將前任内拏獲賭具議叙之加級紀¶
　　　録一并注銷其該管各上司除因所屬别員拏¶
　　　獲賭具議叙之加級紀録不必注銷外如因失¶
　　　察賭博之屬官從前拏獲賭具同案議叙之加¶
　　　級紀録亦悉行注銷若該員失察賭博時該上¶
<pb:KR2m0013_WYG_119-44a>¶
　　　司先已離任或該員調任别省其失察之處已¶
　　　與原上司無渉所有該上司從前因該員議叙¶
　　　之加級紀録免其注銷至上司本身失察賭博¶
　　　仍將從前所有自行拏獲賭具議叙之加級紀¶
　　　録並因屬官拏獲賭具議叙之加級紀録悉行¶
　　　注銷其失察製造賭具舊製賭具並販賣賭具¶
　　　等案皆照此例○十三年覆準拏獲賭具如繫¶
　　　舊製存留或雖新製而失察已過半年止免失¶
<pb:KR2m0013_WYG_119-44b>¶
　　　察處分不準議叙倘將舊製存留賭具揑報新¶
　　　製及失察已過半年而揑報在半年以内者將¶
　　　揑報官降二級調用濫行轉報之兼轄官降一¶
　　　級調用不加詳察之統轄官罰俸一年至兼轄¶
　　　統轄各官能將揑報情由察出揭叅者其本案¶
　　　如兼轄統轄例應議叙即將揭叅之兼轄統轄¶
　　　官照例議叙如例不應議叙既能揭叅準免議¶
　　　處○乾隆五年議準官員同城拏獲製造賭具¶
<pb:KR2m0013_WYG_119-45a>¶
　　　者不分文武將首緝之人加二級協拏之人紀¶
　　　録二次首緝兼轄統轄官照例議叙協拏之兼¶
　　　轄統轄官不準議叙此等協拏情由拏獲之人¶
　　　申報督撫察覈於題咨内聲明分别議叙若並¶
　　　未協拏揑報協拏者革職扶同揑報之兼轄官¶
　　　降二級調用統轄官罰俸一年提鎮罰俸六月¶
　　　若兼轄官據詳轉報並非有心扶同者罰俸一¶
　　　年如地方有造賣賭具之人該専汛官漫無覺¶
<pb:KR2m0013_WYG_119-45b>¶
　　　察經兼轄統轄官拏獲者將失察之人議處拏¶
　　　獲之人照例議叙○九年議準拏獲賭具議叙¶
　　　不論文武毎案止準首緝一人協拏一人如有¶
　　　以三四人題請濫邀議叙者除不議叙外仍將¶
　　　題請官照例議處○十四年奏準地方有製造¶
　　　賭具之家經營汛官弁於半年内拏獲者因其¶
　　　可以捜察銷燬㧞本清源自應照例優叙若繫¶
　　　拏獲經過販賣之賭具與拏獲製造者有間止¶
<pb:KR2m0013_WYG_119-46a>¶
　　　將首緝之人加一級協拏之人紀録一次其該¶
　　　管兼轄統轄官於嵗終彚册報部察明所屬有¶
　　　議叙加一級者兼轄官紀録二次統轄官紀録¶
　　　一次¶
　　　　廵防¶
　　　一海外廵防康熙二十八年議準水師總兵官¶
　　　不親身出洋督率官兵廵哨者照規避例革職¶
　　　○四十三年覆準廣東沿海地方以千把總㑹¶
<pb:KR2m0013_WYG_119-46b>¶
　　　哨副叅游毎月分廵總兵官於毎年春秋二季¶
　　　出洋總廵○四十七年覆準江南蘇松狼山兩¶
　　　鎮各於本管洋面親身總廵毎嵗一輪將出洋¶
　　　回汛日期呈報該督提察覈○又覆準浙江定¶
　　　海温州黄巖三鎮出洋總廵毎年定於二月初¶
　　　一日起至九月底止○五十年¶
諭朕於水陸兵丁年久深悉其情事船至海洋必竢風¶
　候若不候時不察風汛而欲强行必至兵船同損官¶
<pb:KR2m0013_WYG_119-47a>¶
　兵皆繫朕歴年養育之人如遇有賊自應効死若無¶
　賊而徒以廵哨受傷實為可惜該總兵官須留意於¶
　此大加謹慎欽此○五十一年議準海洋廵哨官弁¶
　　　盤獲形迹可疑之船如人數與執照不符並貨¶
　　　物與税單不符者限三日内稽察明白如繫賊¶
　　　船交與地方官審究果繫商船即速放行申報¶
　　　該上司存案如以賊船作為商船釋放或以商¶
　　　船作為賊船故意稽遲擾害者皆革職索取財¶
<pb:KR2m0013_WYG_119-47b>¶
　　　物者革職提問該上司察出揭叅者免議如釋¶
　　　放賊船該上司失察者照失察諱盗例議處稽¶
　　　遲擾害商船該上司失察者照失察誣良為盗¶
　　　例議處○五十三年覆準各營廵哨船刋刻某¶
　　　營某字某號舵工水手人等各給與腰牌備書¶
　　　姓名年貌籍貫○又覆準山東與¶
　　盛京對峙水師官兵各廵本管洋面金州之鐵山¶
　　　舊旅順新旅順海帽坨蛇山島並頭雙島虎坪¶
<pb:KR2m0013_WYG_119-48a>¶
　　　島筩子溝天橋厰菊花島等處皆繫¶
　　盛京所屬令該將軍委撥官兵廵哨北隍城島南¶
　　　隍城島欽島砣磯島黑山島廟島長山島小竹¶
　　　島大竹島至直𨽻交界武定營等處止並成山¶
　　　頭八家口之罘島崆峒島養馬島至江南交界¶
　　　等處止皆繫山東所屬令登州總兵官委撥官¶
　　　兵廵哨至鐵山與隍城島中間相隔一百八十¶
　　　餘里其中並無泊船之所自鐵山起九十里之¶
<pb:KR2m0013_WYG_119-48b>¶
　　　内¶
　　盛京官兵廵哨自隍城島起九十里之内山東官¶
　　　兵廵哨如遇失事各照地界題叅○又覆準官¶
　　　弁駕船廵哨如船被賊焚刦者革職提問船仍¶
　　　著落賠補若實繫遭風擊碎該管上司察明出¶
　　　結詳報該督撫提鎮保題免其賠補動支錢糧¶
　　　修造倘有揑報情弊將該官弁革職提問濫出¶
　　　結之該上司革職保題之督撫提鎮降一級留¶
<pb:KR2m0013_WYG_119-49a>¶
　　　任○五十五年覆準福建水師提標五營澎湖¶
　　　水師二營臺灣水師三營分撥兵船各書本營¶
　　　旗號每月㑹哨一次彼此交旗為驗如由西路¶
　　　去者提標哨至澎湖交旗澎湖哨至臺灣交旗¶
　　　皆送臺灣鎮察驗由東路來者臺灣哨至澎湖¶
　　　交旗澎湖哨至廈門交旗皆送提督察驗如某¶
　　　月無旗交驗遇有失事照例題叅○五十六年¶
　　　覆準福建臺澎兩協副將嵗率三船親身出洋¶
<pb:KR2m0013_WYG_119-49b>¶
　　　總廵各本管洋面兩協游守分廵各本汛洋面¶
　　　海壇金門二鎮各分疆界為南北總廵毎嵗提¶
　　　標撥出十船以六船歸廵哨南洋總兵官調度¶
　　　四船歸廵哨北洋總兵官調度其臺澎二協副¶
　　　將金門海壇總兵官均於二月初一日起至九¶
　　　月底止期滿徹回至各營分廵官兵挨次更換¶
　　　如遇失事各照例題叅○五十七年覆準廣東¶
　　　南澳屬閩粤交界瓊州孤懸海外南澳總兵官¶
<pb:KR2m0013_WYG_119-50a>¶
　　　及瓊州水師副將各率營員専廵各本營洋面¶
　　　自南澳以西平海營以東分為東路以碣石鎮¶
　　　總兵官澄海協副將輪為總廵率領鎮協標員¶
　　　及海門逹濠平海各營員為分廵自大鵬營以¶
　　　西廣海寨以東分為中路以虎門香山二協副¶
　　　將輪為總廵率領二協營員及大鵬廣海各營¶
　　　員為分廵自春江協以西龍門協以東分為西¶
　　　路以春江龍門二協副將輪為總廵率領二協¶
<pb:KR2m0013_WYG_119-50b>¶
　　　營員及電白呉川海安硇洲各營員為分廵共¶
　　　分為三路毎年分為兩班廵察如遇失事照例¶
　　　題叅○雍正三年議準官弁出海廵哨如有洋¶
　　　面失事隐諱不報者該將軍督提訪實題叅革¶
　　　職○四年題準直𨽻天津水師官兵於四月起¶
　　　至九月止駕船出洋廵哨○八年議準福建浙¶
　　　江廵哨官兵船挨次兩月更換如風潮不順到¶
　　　汛愆期統竢陸續到汛交代具報該上司察覈¶
<pb:KR2m0013_WYG_119-51a>¶
　　　遇有叅處之案憑報文内職名揭叅○又議準¶
　　　各省沿海營汛原分水陸水師惟在大洋遊廵¶
　　　其陸路濵海塗岸潮退膠淺為水師廵船之所¶
　　　不到其中各色小艇隨潮飄泊或有時載違禁¶
　　　貨物甚至乗機偷刦此等所在設立小號廵船¶
　　　○九年議準凡廵海船於未出口之前取同船¶
　　　兵丁不敢搶物為匪連名甘結在船該管官加¶
　　　結申送該上司存案回哨日仍取同船兵丁在¶
<pb:KR2m0013_WYG_119-51b>¶
　　　洋並無搶物為匪扶同隐匿事發願甘並坐甘¶
　　　結送該上司察覈如弁兵在洋搶奪商人財物¶
　　　該管官不繫同船失於覺察照失察營兵為盗¶
　　　例議處若通同庇匿革職提問督撫提鎮不題¶
　　　叅者照徇庇例議處○十二年奏準沿海外洋¶
　　　凡官兵廵哨及因公差委如有遭風受困沒水¶
　　　登岸幸獲生全者官準軍功加一級外委於補¶
　　　官日加級兵丁並食名糧之舵工水手皆照軍¶
<pb:KR2m0013_WYG_119-52a>¶
　　　功頭等傷例給賞其或飄沒身故者官以見在¶
　　　職任照陣亡例分别廕贈給與祭葬銀外委及¶
　　　兵丁並食糧之舵工水手亦照陣亡例分别給¶
　　　與祭葬銀其奉調考驗之官弁兵丁照軍功例¶
　　　各減一等凡船内舵工水手有被淹身故者如¶
　　　繫雇募之人照軍功二等傷例予䘏其擊碎之¶
　　　船槩免賠補若繫在内洋廵哨因公差委及停¶
　　　泊海口島嶼等處或修造戰船遭風擊碎亦免¶
<pb:KR2m0013_WYG_119-52b>¶
　　　賠補其遭風受困幸獲生全者官準軍功紀録¶
　　　二次外委於得官日紀録兵丁人等照軍功二¶
　　　等傷例減半給賞其飄没身故者官照陣亡例¶
　　　減一等分别廕贈減半給祭葬銀外委及兵丁¶
　　　人等亦照陣亡例減半給與祭葬銀至應給祭¶
　　　葬銀如無妻子親屬領受者給銀二兩該督撫¶
　　　提鎮遣官致祭其在黄河大江洞庭洪澤等湖¶
　　　皆繫危險地方官兵因公差委及領運弁丁下¶
<pb:KR2m0013_WYG_119-53a>¶
　　　埽人等遭風受困或幸獲生全或漂没身故所¶
　　　有加級紀録廕贈䘏賞皆照外洋之例行此内¶
　　　旗丁與歩兵同○十三年覆準福建南澳鎮左¶
　　　營及金門鎮之銅山洋汛歸南澳鎮廵察毎年¶
　　　上班廵期委右營守備與廣東鎮協㑹哨左營¶
　　　游擊與海壇金門兩鎮㑹哨該總兵官駐鎮彈¶
　　　壓下班廵期委右營游擊出廵總兵官親率兵¶
　　　船與兩鎮㑹哨以左營游擊留營彈壓○乾隆¶
<pb:KR2m0013_WYG_119-53b>¶
　　　元年覆準廣東西路洋面分為上下二路自春¶
　　　江至電白呉川硇洲為上路上班以春江協副¶
　　　將為總廵下班以呉川營游擊為總廵率領春¶
　　　江電白呉川硇洲各營員為分廵均於放雞洋¶
　　　面㑹廵至硇洲一帶自海安至龍門為下路上¶
　　　班以海安營游擊為總廵下班以龍門協副將¶
　　　為總廵率領海安龍門各營員為分廵均於瓊¶
　　　州洋面㑹廵所屬一帶至上路之電白營游擊¶
<pb:KR2m0013_WYG_119-54a>¶
　　　上班隨廵聽春江協副將統領電白營守備下¶
　　　班隨廵聽呉川營游擊統領如遇本營洋面失¶
　　　事分别題叅○十二年奏準江南海洋毎年二¶
　　　月至九月蘇松鎮標中左右竒四營之游守八¶
　　　人分為四班毎營游擊各廵兩月各營守備與¶
　　　游擊錯綜換班毎人隨游擊分廵兩月川沙呉¶
　　　淞二營之叅將守備共四人毎人分廵兩月未¶
　　　輪班之各營委撥弁兵駕舟隨廵至於十月至¶
<pb:KR2m0013_WYG_119-54b>¶
　　　正月令鎮標四營川呉二營毎營各管二十日¶
　　　如有失事將分管之營題叅該鎮總兵官仍親¶
　　　身廵察所有出洋回汛日期報督提稽考狼山¶
　　　鎮標於二月初一日起右營游擊率領中左右¶
　　　三營官兵在於内外洋面廵哨至九月底期滿¶
　　　回營該鎮總兵官亦親身廵察將出洋回汛日¶
　　　期報督提稽考○十七年議準山東省登州鎮¶
　　　水師毎年五六七八月間官兵出洋南北東三¶
<pb:KR2m0013_WYG_119-55a>¶
　　　汛各在該管地界彼此徃來廵防其沿海陸路¶
　　　營汛亦令不時瞭望不許怠惰推諉○又議準¶
　　　江南省蘇松狼山二鎮各有所管洋面皆繫一¶
　　　望汪洋並無島澳可收僅能暫時寄碇毎年分¶
　　　委將備輪班出廵飭發令箭逐汛交傳設立印¶
　　　簿填明接到月日仍令該鎮總兵官不時出洋¶
　　　上下梭織廵察○又覆準福建省海壇鎮於三¶
　　　月初一九月初一日與金門鎮㑹哨於涵頭港¶
<pb:KR2m0013_WYG_119-55b>¶
　　　五月十五日與浙江温州鎮㑹哨於鎮下闗金¶
　　　門鎮於三月初一九月初一日與海壇鎮㑹哨¶
　　　於涵頭港六月十五日與南澚鎮㑹哨於銅山¶
　　　大澳南澳鎮於六月十五日與金門鎮㑹哨於¶
　　　銅山大澚㑹哨之期總督豫遣標員前徃指定¶
　　　處所等候如兩鎮同時並集即取聨銜印文繳¶
　　　送或一鎮先到㸃驗兵船取具印文先行繳報¶
　　　即準開行一鎮後到别取印文繳送總以兩鎮¶
<pb:KR2m0013_WYG_119-56a>¶
　　　赴指定處所為準如遲至半月以後不到者察¶
　　　繫無故偷安即行叅處至分廵洋汛相離本不¶
　　　甚逺一月㑹哨一次該鎮總兵官差員取結通¶
　　　報如有違誤即行揭叅若徇隐及失察者一并¶
　　　叅處○又覆準浙江省定海鎮於三月十五九¶
　　　月十五日與黄巖鎮㑹哨於健跳汛屬之九龍¶
　　　港五月十五日與江南崇明鎮㑹哨於大羊山¶
　　　黄巖鎮於三月初一九月初一日與温州鎮㑹¶
<pb:KR2m0013_WYG_119-56b>¶
　　　哨於沙角山三月十五九月十五日與定海鎮¶
　　　㑹哨於九龍港温州鎮於三月初一九月初一¶
　　　日與黄巖鎮㑹哨於沙角山五月十五日與福¶
　　　建海壇鎮㑹哨於鎮下闗其㑹哨之期總督豫¶
　　　遣標員前徃指定處所等候及兩鎮出具印文¶
　　　繳送之處均照福建之例行○又覆準廣東省¶
　　　水師各營總廵指地定期㑹哨如同時並集聨¶
　　　銜具文通報倘因風信不便先後參差先到者¶
<pb:KR2m0013_WYG_119-57a>¶
　　　即具文通報廵回本路洋面後到者亦於到日¶
　　　具文通報廵回本路洋面至分廵各官毎月與¶
　　　上下鄰境㑹哨一次或先西後東或先東後西¶
　　　豫為酌定一經㑹合即聨銜通報如有懈怠揑¶
　　　飾即令總廵官揭叅¶
　　　一内河廵防雍正七年覆準四川自巫山至三¶
　　　江口綿亘二千餘里所有一帶水塘設立廵船¶
　　　交與汛官更番廵哨該管官弁不時稽察○十¶
<pb:KR2m0013_WYG_119-57b>¶
　　　年議準江南江西沿江營汛官弁上下徃來廵¶
　　　緝毎月彼此㑹哨二次對換令箭為憑將㑹哨¶
　　　日期報明督撫提鎮稽考分廵之上再設總廵¶
　　　狼山總兵官毎月委官二人東廵至廖角觜西¶
　　　廵至京口京口將軍毎月委官二人東廵至狼¶
　　　山西廵至江寧江寧將軍毎月委官二人東廵¶
　　　至京口江南總督毎月委官一人西廵至安慶¶
　　　安慶廵撫毎月委官二人東廵至江寧西廵至¶
<pb:KR2m0013_WYG_119-58a>¶
　　　江西交界江西南昌總兵官九江副將毎月各¶
　　　委官一人廵至江南交界九江副將毎月委官¶
　　　一人廵至湖廣交界所到日期皆報明督撫提¶
　　　鎮稽考倘不按期接界㑹廵將委出廵哨官降¶
　　　一級調用兵丁責革○又議準湖廣興國道士¶
　　　洑二營東廵至江西交界西廵與武昌城守營¶
　　　㑹哨武昌城守營與岳州營上下徃來廵緝㑹¶
　　　哨施州營東廵與岳州營㑹哨西廵至四川交¶
<pb:KR2m0013_WYG_119-58b>¶
　　　界其報明督撫提鎮及不按期接界㑹廵處分¶
　　　悉照兩江之例行○又議準各省江河中流要¶
　　　處一例設立廵船官兵徃來游廵其船造入該¶
　　　營交代册内遇有盗案照海洋行船被刦例議¶
　　　處¶
　　　一緝捕海盗順治初年定沿海督撫提鎮嚴飭¶
　　　官弁及内地所屬地方官將海盗立法擒拏務¶
　　　期净盡如果無海盗令該管各官按季具結申¶
<pb:KR2m0013_WYG_119-59a>¶
　　　督撫提鎮報部倘出結之後此等海盗經别汛¶
　　　拏獲供出從前潛匿所在將供出之該管汛口¶
　　　地方官降二級調用○康熙十一年題準海盗¶
　　　侵犯城池殺傷兵民専汛兼轄各官皆革職鎮¶
　　　守總兵官降二級調用提督降二級戴罪圖功¶
　　　焚燬鄉村刦虜男婦殺傷兵民者専汛官革職¶
　　　兼轄官降二級調用鎮守總兵官降二級提督¶
　　　降一級皆戴罪圖功若兼轄各官聞報退縮不¶
<pb:KR2m0013_WYG_119-59b>¶
　　　前徃緝拏者革職提鎮聞報不即領兵㑹𠞰者¶
　　　降二級調用盗船飄突奪虜同徃追緝官不相¶
　　　救援率師徑返以致官兵損傷者革職提問専¶
　　　汛官降二級兼轄官降一級皆戴罪圖功提鎮¶
　　　罰俸一年海盗乗夜入城殺傷兵民専汛官擊¶
　　　盗受傷盗即退遁者専汛官仍降二級兼轄統¶
　　　轄官仍各降一級皆戴罪圖功○四十六年題¶
　　　準江浙閩廣海洋行船被盗無論内外洋面將¶
<pb:KR2m0013_WYG_119-60a>¶
　　　分廵委廵兼轄官各降一級留任總廵統轄官¶
　　　各罰俸一年盗限一年緝拏不獲將分廵委廵¶
　　　兼轄官各降一級調用總廵統轄官各降一級¶
　　　罰俸一年如被盗地方有専汛之官照分廵官¶
　　　例議處其廵哨期内本汛並無失事别能拏獲¶
　　　海盗一船者將専汛分廵委廵兼轄官各紀録¶
　　　一次拏獲二船者將専汛分廵委廵兼轄官各¶
　　　紀録二次總廵統轄各官紀録一次拏獲再多¶
<pb:KR2m0013_WYG_119-60b>¶
　　　者照數遞加○五十三年議準¶
　　盛京海洋以佐領防禦驍騎校為分廵協領為總¶
　　　廵如有行船被盗由該將軍題叅將分廵總廵¶
　　　各官照江浙閩廣之例議處○五十五年議準¶
　　　海洋緝盗較陸地倍難無論内外洋面但能獲¶
　　　一半者各官皆免議處○五十六年議準山東¶
　　　海洋行船被盗照江浙閩廣之例議處○又議¶
　　　準山東登州南汛失事以分廵千把為専汛膠¶
<pb:KR2m0013_WYG_119-61a>¶
　　　州游擊為兼轄北汛失事以分廵千把為專汛¶
　　　登州守備為兼轄東汛失事以分廵千把為專¶
　　　汛成山守備為兼轄○雍正三年議準洋面失¶
　　　事廵哨各官恐嚇賄囑不行通報者照諱盗例¶
　　　議處○七年議準盗從外洋咎在出洋廵哨之¶
　　　官将守口官免議至外洋行刼之後散夥登岸¶
　　　溷冒入口守口官弁失於覺察者罰俸一年其¶
　　　有盗由海口内奪船出洋行刼将失察守口官¶
<pb:KR2m0013_WYG_119-61b>¶
　　　弁降一級留任盗犯限一年緝拏全獲開復限¶
　　　滿不獲照所降之級調用若本案盗犯經别汛¶
　　　拏獲定以三年之内有能拏獲别汛盗船或本¶
　　　汛並無失事者該督撫具題準其開復○八年¶
　　　議準廣東将軍總督提鎮各標輪撥官兵駕船¶
　　　游廵附近河道遇有失事在廵能獲盗過半者¶
　　　免其議處若疎防四月限期未滿先已回營盗¶
　　　尚無獲将游廵官照離任官例議處接廵之官¶
<pb:KR2m0013_WYG_119-62a>¶
　　　能将盗犯拏獲照接緝官例議叙不獲亦照接¶
　　　緝例議處皆免限年緝拏其盗犯令該地方專¶
　　　汛官承緝接緝至陸路於毎年八月起至次年¶
　　　二月止亦輪撥官兵裹糧游廵不許擾累遇有¶
　　　失事亦照河道游廵例議處○十三年議準海¶
　　　洋接緝盗案之官如繫兩月三月一輪廵哨者¶
　　　初次廵期不獲記過圖功下次輪廵仍不獲罰¶
　　　俸三月繫四月一輪廵哨者初次廵期不獲亦¶
<pb:KR2m0013_WYG_119-62b>¶
　　　記過圖功下次輪廵仍不獲罰俸六月在洋廵¶
　　　緝半年者回哨無獲罰俸六月一年在洋偵捕¶
　　　者限滿不獲罰俸一年盗犯皆照案緝拏○乾¶
　　　隆六年奏準海洋接緝官如限内但能獲盗雖¶
　　　不及半皆免處分若能拏獲盗首夥盗者照陸¶
　　　路接緝獲盗例分别議叙¶
　　　一廵哨各船順治初年定戰船哨船以新造之¶
　　　年為始三年小修五年大修十年拆造若未經¶
<pb:KR2m0013_WYG_119-63a>¶
　　　屆期詳請修造者出詳官降二級調用轉報官¶
　　　降一級調用具題官罰俸一年○又議準武官¶
　　　㸔守戰船損壊二船者降二級留任三四船者¶
　　　降二級調用五六船者降四級調用七船以上¶
　　　者革職該督撫提鎮仍不時委副叅等官廵察¶
　　　其官兵所乗之船若未戰以先既戰以後閒住¶
　　　之時即交督戰官㸔守統兵大員不時委官廵¶
　　　察如有損壊竢凱旋日将㸔守官亦照前例議¶
<pb:KR2m0013_WYG_119-63b>¶
　　　處○康熙二十九年題準外海戰船哨船自新¶
　　　造之年為始閲三年小修小修後三年大修大¶
　　　修後三年尚堪修理應用者仍令大修如不堪¶
　　　修理題明拆造内河戰船哨船自新造之年為¶
　　　始閲三年小修小修後五年大修大修後三年¶
　　　仍行小修小修後三年尚堪修理應用者仍令¶
　　　大修如不堪修理題明拆造○四十二年覆準¶
　　　沿海各營汛有島有嶼應分定船數以備官弁¶
<pb:KR2m0013_WYG_119-64a>¶
　　　駐守游廵○直𨽻外海趕繒船八(天津駐/防左營)¶
　　盛京趕繒船六(旅順水/師營)○山東外海趕繒船十(登/州)¶
　　　(鎮標前營八/成山汛二)小脚船十有二(登州鎮標前營/八成山汛四)雙¶
　　　篷艍船二(成山/汛)○江南外海趕繒船二十有六¶
　　　(蘇松鎮標中左右及竒兵/營各五狼山鎮標右營六)沙船三十有五(蘇松/鎮標)¶
　　　(中左右及竒兵營各七狼山鎮/標右營一川沙呉淞營各三)快哨船四(蘇松/鎮標)¶
　　　(中左右及竒/兵營各一)唬船七(狼山鎮標右營/四掘港營三)廵船三(川/沙)¶
　　　(營/)水艍船二(川沙/營)犁繒船二(川沙/營)艍犁船四(吳/淞)¶
<pb:KR2m0013_WYG_119-64b>¶
　　　(營/)内河趕繒船四(狼山鎮標中左營/各一東海營二)沙船三十¶
　　　有五(提標右營三狼山鎮標中營一左營二瀏/河福山東海泰州營各四廟灣佃湖營各)¶
　　　(三鹽城小闗營各二/太湖左營二右營一)唬船三十有四(狼山鎮標/中左營各)¶
　　　(三廟灣營三佃湖鹽城𤓰州東海營/各二小闗營一太湖協左右營各八)哨船八(提/標)¶
　　　(右營四瀏河/鹽城營各二)廵船七十有二(提標右營十有六/太湖協左營二十)¶
　　　(四右營十有二福山營十/有六佃湖鹽城營各四)快船九(太湖左營四/右營三小闗)¶
　　　(營/二)四櫓哨船一(提標/右營)沙唬船十有六(京口左營/十右營六)¶
　　　艍犁沙船七十有六(京口水/師營)○江西内河沙船¶
<pb:KR2m0013_WYG_119-65a>¶
　　　八(南湖水/師營)唬船三十有八(南昌水師營十南湖/水師營二十三鄱湖)¶
　　　(水師/營五)○福建外海趕繒船一百五十有一(督標/水師)¶
　　　(營二水師提標中右營各六左前後營各八金/門鎮標左營八右營七海壇鎮標左右營各十)¶
　　　(南澳鎮標左營八閩安協左右營各五烽火門/四銅山營六臺灣水師協中右營各十左營八)¶
　　　(澎湖協左右營/各十淡水營二)艍船一百三十有一(水師提標/中右營各)¶
　　　(七左前後營各六金門鎮標左右營各九海壇/鎮標左營六右營七南澳鎮標左營五閩安協)¶
　　　(左右營各六烽火門九銅山營十臺灣水師/協中右營各六左營四澎湖協左右營各八)平¶
　　　底船二十(海壇鎮標左右營各三南澳鎮標左/營二臺灣水師協中右營各三左營)¶
<pb:KR2m0013_WYG_119-65b>¶
　　　(六/)槳船二十有六(督標水師營四水師提標中/營五右營二左前後營各四)¶
　　　(銅山/營三)快哨船四(閩安協左/右營各二)雙篷䑩船四(督標水/師營)¶
　　　艍哨船二(烽火/門)○浙江外海趕繒船十有六(提/標)¶
　　　(右營二定海鎮標中左右營各一黄巖鎮標右/營二温州鎮標中營一左營二瑞安協左右營)¶
　　　(各一玉環右營一鎮/海營一昌石汛二)水艍船三十有一(定海鎮/標中左)¶
　　　(營各五右營四黄巖鎮標中左右營各二温州/鎮標中左營各二瑞安協左右營各一玊環左)¶
　　　(右營各一乍浦/營二鎮海營一)雙篷䑩船五十有八(提標右營/二定海鎮)¶
　　　(標中右營各四左營五黄巖鎮標中左營各五/右營三温州鎮標中左營各六瑞安協左營三)¶
<pb:KR2m0013_WYG_119-66a>¶
　　　(右營二玉環左營一右營二乍/浦營四寧海左營四昌石汛二)快哨船四十有¶
　　　五(提標右營二定海鎮標中營四左營二右營/三黄巖鎮標中左右營各三温州鎮標中左)¶
　　　(營各二瑞安協左右營各二玉環左營二右營/一乍浦營四鎮海營六寧海左營二昌石汛二)¶
　　　八槳船四(玉環左右/營各二)廵船六(定海鎮標中左右/營各一黄巖鎮標)¶
　　　(中左右/營各一)釣船三十有六(提標右營二定海鎮標/中左右營各四黄巖鎮)¶
　　　(標中左右營各二温州鎮標中左右營各二瑞/安協左右營各一玊環左右營各一乍浦營二)¶
　　　(鎮海營二寧海左/營二昌石汛二)内河大唬船四渡馬船六(錢/塘)¶
　　　(水師/營)快唬船二十有一(錢塘水師營十有一/嘉興協左右營各五)沙¶
<pb:KR2m0013_WYG_119-66b>¶
　　　船七(太湖營六台/州協右營一)哨船九(提標前營五象山/協左右營各二)快¶
　　　船十有八(太湖營八湖州/協左右營各五)大舸船一小舸船四¶
　　　(台州協/右營)廵船八十有四(嘉興協左右營各十湖/州協左營九右營十安)¶
　　　(吉營一象山協左右營各三磐石營二紹興協/右營二太平營四平陽協左右營各一衢州鎮)¶
　　　(標中營九左營三右營二城守營三嚴州/協左右營各三大荆營三金華協右營二)小廵¶
　　　船六十有七(太湖營二十嘉興協左營十有五/右營十湖州協左營十有四右營)¶
　　　(七安吉/營一)○湖廣内河戰船一百四十有四(宜昌/鎮標)¶
　　　(四十荆州水師營二十漢陽城守營十有一均/房營二洞庭水師協四十二岳州水師營二十)¶
<pb:KR2m0013_WYG_119-67a>¶
　　　(四常徳城/守營五)廵船三十有四(黄州協五武昌城守/營十有一荆州城守)¶
　　　(營四水師營四興國營一蘄/州營三道士洑澧州營各三)哨船九(黄州協一/常徳城守)¶
　　　(營/八)沙船十(荆州水/師營)虎戰船十有四(漢陽城/守營)小&KR2349;¶
　　　民船十有一(宜昌/鎮標)廵江船五(襄陽鎮標三/城守營二)○廣¶
　　　東外海趕繒船八十有四(碣石鎮標中左右營/二十六南澳鎮標右)¶
　　　(營九大鵬營九虎門協六龍/門協二十瓊州協十有四)艍船六十(香山協/五春江)¶
　　　(協四雷州協一澄海協十有一平海營九新安/營二廣海寨二電白營七海安營五硇洲營八)¶
　　　(崖州/營六)□仔船十有七(南澳鎮標右營六海/門營八逹濠營三)拖風¶
<pb:KR2m0013_WYG_119-67b>¶
　　　船五(呉川/營)内河槳船三百九十有三(将軍標左/右前後營)¶
　　　(十督標中左右前後營十有八撫標左右營十/提標中左右前後營二十五左翼鎮標中左右)¶
　　　(營四十八右翼鎮標中左右營六碣石鎮標中/左右營二潮州鎮標中左右營七肇慶協五恵)¶
　　　(州協三虎門協三十六香山協二十七春江協/九雷州協五龍門協七羅定協四瓊州協二黄)¶
　　　(岡協四澄海協五肇慶營二十六平海營四大/鵬營九増城營二新㑹營二十六海門營四新)¶
　　　(安營二廣海寨十呉川營二海安營十有三潮/州營八饒平營十潮陽營四東莞營十有六四)¶
　　　(㑹營三英清營十有三化石/營二逹濠營二海防營四)○雍正十年議準¶
　　　各省修造戰船由督撫提鎮委副叅㑹同文職¶
<pb:KR2m0013_WYG_119-68a>¶
　　　道府領價督修委都司協同文職府佐等辦料¶
　　　修造如繫将軍標下之船委叅領以下等官同¶
　　　領同辦凡屆修造之年各該營於五月前将應¶
　　　小修大修拆造之船分晰呈報該上司照例題¶
　　　咨承修官照額定小修大修拆造價直備具册¶
　　　結支領江南江西福建浙江湖廣廣東等省於¶
　　　屆修兩月之前領銀備料臺灣瓊州於四月前¶
　　　領銀備料天津山東於八月前領銀備料各該¶
<pb:KR2m0013_WYG_119-68b>¶
　　　營均於屆修前一月底将船駕赴厰所承修官¶
　　　即於次月興工依限報竣如該營員於屆修造¶
　　　之年不依限申報及屆修之前一月底不将船¶
　　　駕赴厰所者皆照遲延事件例議處若承修官¶
　　　玩視船工将價直延挨請領者降一級調用該¶
　　　上司故意留難以致遲延者将該上司降二級¶
　　　調用承修官免議○又議準修造戰船不如式¶
　　　堅固及未至應修年分損壊者著落承修官賠¶
<pb:KR2m0013_WYG_119-69a>¶
　　　六分督修官賠四分仍将承修官革職督修官¶
　　　降二級調用至小修限四月完工大修拆造限¶
　　　六月完工倘有貽誤船工違限未及一月者承¶
　　　修官罰俸一年督修官罰俸六月将軍督撫提¶
　　　鎮罰俸三月一月以上者承修官降一級調用¶
　　　督修官罰俸一年将軍督撫提鎮罰俸六月兩¶
　　　月以上者承修官降二級調用督修官降一級¶
　　　留任将軍督撫提鎮罰俸一年三月以上者承¶
<pb:KR2m0013_WYG_119-69b>¶
　　　修官降三級調用督修官降一級調用将軍督¶
　　　撫提鎮降一級留任四月以上者承修官降四¶
　　　級調用督修官降二級調用将軍督撫提鎮降¶
　　　二級留任五月以上者承修官革職督修官降¶
　　　三級調用将軍督撫提鎮降三級留任○又議¶
　　　準承修官将未經修完之船揑報完工者革職¶
　　　督修官降二級調用将軍督撫提鎮降一級調¶
　　　用如承修官詳報未完督修官以完工轉報者¶
<pb:KR2m0013_WYG_119-70a>¶
　　　督修官革職承修官照限議處承修督修官詳¶
　　　報未完将軍督撫提鎮以完工具報者将軍督¶
　　　撫提鎮革職承修督修官照限議處○又議準¶
　　　船屆修造之期該管官不将船上什物交明致¶
　　　頭舵兵丁人等偷竊因而短少殘闕者除頭舵¶
　　　兵丁人等治罪追賠外将該管官降一級調用¶
　　　該上司不揭叅者降一級留任至交船之時頭¶
　　　舵兵丁人等有藉端勒索者照例治罪将該管¶
<pb:KR2m0013_WYG_119-70b>¶
　　　官照衙役犯贓例議處若官弁藉端勒索者革¶
　　　職提問該上司明知不揭叅者降二級調用○¶
　　　乾隆三年議準修造内河廵哨船照戰船扣限¶
　　　如有逾違不及一月者免議一月以上者承修¶
　　　官罰俸六月兩月以上者罰俸一年三月以上¶
　　　者罰俸二年四月以上者降一級留任五月以¶
　　　上者降一級調用督修官違限一月以上者罰¶
　　　俸三月兩月以上者罰俸六月三月以上者罰¶
<pb:KR2m0013_WYG_119-71a>¶
　　　俸一年四月以上者罰俸二年五月以上者降¶
　　　一級留任○五年¶
　諭東南沿海一帶如山東江南福建浙江廣東廣西¶
　　等省皆設有戰船以為海防之備今承平日久官¶
　　弁漸覺疎忽朕聞戰船數目竟有報部之虗名而¶
　　十分之中不免闕少二三者至於大修小修之時¶
　　毎因船數太多難以察覈該營官弁及州縣官通¶
　　同作弊将所領帑銀侵蝕入已報修十船其實不¶
<pb:KR2m0013_WYG_119-71b>¶
　　過七八船而又塗飾顔色以為美觀仍不堅固且¶
　　更有不肖官弁令子弟親屬載販外省或賃與商¶
　　人前徃安南日本貿易取利者以朕所聞如此雖¶
　　未必各省皆然然亦難保必無其事可傳諭該省¶
　　督撫提鎮等嗣後嚴行稽察加意整頓務令諸弊¶
　　盡除以重海防倘将來再有風聞經朕特遣大臣¶
　　前徃察出虗冒廢弛則該管之大員咎亦難辭欽¶
　　　此○十四年議準各省外海内河水師戰船哨¶
<pb:KR2m0013_WYG_119-72a>¶
　　　船修竣經督撫提鎮驗後令承修官将船身長¶
　　　濶丈尺並船内一應噐具寛厚尺寸造具清册¶
　　　送督撫提鎮鈐印存營毎於嵗終委官按册盤¶
　　　察同軍装噐械一并出結保題如有滲漏損失¶
　　　照例題叅○十七年覆準戰船出洋必需加用¶
　　　頭巾插花借助風力駕駛始能迅速應一例製¶
　　　備以資廵哨除江南省沙唬廵快等船福建省¶
　　　艍䑩等船皆輕便易使毋庸製備又廣東省虎¶
<pb:KR2m0013_WYG_119-72b>¶
　　　門協營海道紆迴砂礁錯雜不必製備外其餘¶
　　　沿海各省一應戰船皆製備頭巾插花所需工¶
　　　料銀於營中公費及司庫備公銀内動支毎屆¶
　　　該船修造之時将頭巾插花一例造報修換仍¶
　　　将用過工料報部覈算¶
　¶
　¶
欽定大清㑹典則例卷一百十五¶
