# -*- mode: mandoku-view; -*-
#+TITLE: 欽定大清會典則例
#+DATE: 2015-08-24 22:50:05.853253
#+PROPERTY: ID KR2m0013
#+PROPERTY: BASEEDITION WYG    
#+PROPERTY: JUAN 卷五十四
<pb:KR2m0013_WYG_057-1a>¶
欽定四庫全書¶
欽定大清會典則例卷五十四¶
　　　户部¶
　　　　蠲䘏二¶
　　　一救灾康熙二十七年覆準雲南鶴慶劍川二¶
　　　處地震該撫委官振濟壓斃者毎名給銀一両¶
　　　壓傷者毎名給銀五錢倒壊房屋毎間給銀二¶
　　　兩被灾無棲止者毎名給榖一䂖㓜者給榖五¶
<pb:KR2m0013_WYG_057-1b>¶
　　　斗動支常平積榖○五十七年¶
諭索倫人等於圍塲効力甚屬年乆見在亦有出兵之¶
　人聞被水灾朕心深為惻憫將户部備用銀内動支¶
　萬両前往散給將被灾之人逐一察眀無房屋者即¶
　賞給房屋無衣服者即賞給衣服務令均沾實惠以¶
　副朕軫恤至意欽此○五十九年覆準臺灣颶風大¶
　　　作傷損人民倒塌房屋照散振例散給其船壊¶
　　　淹溺兵丁照出征病故綠旗兵丁之例賞給¶
<pb:KR2m0013_WYG_057-2a>¶
　　　雍正元年覆準河南中牟縣黄水漫溢武陟縣¶
　　　沁黄並漲衝塌房屋貧民共三千五百八户動¶
　　　支地丁銀毎户給銀一兩○六年覆準福建永¶
　　　定縣五月大雨山水驟發傍溪房屋人口被衝¶
　　　毎大口給銀一兩小口給銀五錢倒壊房屋住¶
　　　房毎間給銀一錢浮店毎間給銀四分五釐¶
　　　八年¶
諭昨午地震兵民房屋牆垣必有頽塌者其内外城居¶
<pb:KR2m0013_WYG_057-2b>¶
　民毎城令滿漢御史各一人分詢民閒房舍倒塌牆¶
　垣傾頽者作速分别具奏朕將加恩賞給欽此遵¶
㫖察勘給中城銀七百八十四兩有竒東城三千五百¶
　　　十有六兩南城八百六十五兩西城萬二千三¶
　　　百六十兩有竒北城萬三千六百七十兩有竒¶
　　　均發¶
　　内帑賞給○乾隆二年題準地方倘遇水灾驟至¶
　　　督撫聞報一靣題報一靣委官量撥存公銀會¶
<pb:KR2m0013_WYG_057-3a>¶
　　　同地方官確察被灾之家果繫房屋衝塌無力¶
　　　修整並房屋雖存實繫饑寒切身者均酌量振¶
　　　䘏安頓如遇氷雹&KR0275;風等灾其間果有極貧之¶
　　　民亦準其一例振䘏○又¶
　諭前因畿輔地方被水特命侍衛等前徃振䘏居民¶
　　其各營汛防被水兵丁據議稱兵丁領受餉銀其¶
　　房屋亦繫官給不應在振䘏之内朕思兵民均屬¶
　　一體此畨被水室廬坍塌妻子無依情殊可憫應¶
<pb:KR2m0013_WYG_057-3b>¶
　　毎名量行賞銀二三兩為目前養贍以待官葢營¶
　　房著即𫝊諭振䘏官員等酌量輕重作速妥恊辦¶
　　理欽此遵¶
　㫖議準將營兵被水至重人口多者賞銀三兩被水¶
　　　稍重人口無多者賞銀二兩被水至輕人口少¶
　　　者賞銀一兩○三年¶
　諭各省督撫身任地方皆有父母斯民之責於所屬¶
　　州縣水旱灾傷自應速為訪察加意撫綏朕前屢¶
<pb:KR2m0013_WYG_057-4a>¶
　　經降㫖訓示該督撫等自能仰體朕心不致玩視¶
　　民瘼稽延時日朕念水旱之灾同宜振救而水為¶
　　尤甚旱灾之成以漸猶可先事豫籌水則有驟至¶
　　陡發之時田禾浸沒廬舎漂流小民資生之策蕩¶
　　然遽盡待命旦夕尤當速為拯救庶克安全不致¶
　　流移失所見在成例分别極貧次貧其應即行拯¶
　　救者原不待部覆但恐各省辦理不一或仍有拘¶
　　泥遷延致灾民不能及時沾惠者用是再降諭㫖¶
<pb:KR2m0013_WYG_057-4b>¶
　　嗣後各該督撫可嚴飭地方官凡遇猝被水灾迅¶
　　文申報督撫即刻委官踏勘設法拯濟安置一靣¶
　　辦理一靣奏聞務使早沾實惠俾各寧居以副朕¶
　　憫念灾黎之至意倘或怠玩濡遲致傷民命或有¶
　　司奉行不力胥役侵蝕中飽以及藉名揑飾浮冐¶
　　開銷等弊該督撫照例嚴叅倘辦理未恊積弊未¶
　　除則咎在督撫將此永著為例欽此○七年覆準¶
　　　江蘇所屬山陽等二十州縣夏秋被水衝坍民¶
<pb:KR2m0013_WYG_057-5a>¶
　　　房十有四萬八千四百八十七閒給銀搶修草¶
　　　房毎間給銀四錢五分瓦房毎閒給銀七錢五¶
　　　分○又覆準安徽所屬懐寧等二十六州縣被¶
　　　水衝坍民房六萬六千三百八十間照例分别¶
　　　瓦房草房按間給與修葺搶修之費○又覆準¶
　　　江西興國贑寧都瑞金萬安龍泉等縣夏被水¶
　　　灾淹斃人口衝倒房屋大口毎口給銀一兩五¶
　　　錢小口八錢瓦房毎間給銀八錢草房毎間五¶
<pb:KR2m0013_WYG_057-5b>¶
　　　錢○八年議準四川西昌縣城鄉等處雨水衝¶
　　　沒民房瓦房毎閒給銀二兩草房毎閒一兩牆¶
　　　壁脱落三靣者給銀三錢脱落二靣者二錢脱¶
　　　落一靣者一錢淹斃人口毎口給銀二兩○九¶
　　　年覆準江南江浦六合等縣水衝民屋瓦房毎¶
　　　間給銀七錢五分草房毎間四錢五分淹斃人¶
　　　口毎口給銀五錢○十年議準上下江被灾民¶
　　　房上江瓦房毎間給銀四錢草房三錢次貧各¶
<pb:KR2m0013_WYG_057-6a>¶
　　　減一錢下江瓦房毎間給銀七錢五分草房四¶
　　　錢五分仍於定例之外毎間各加銀二錢又淮¶
　　　安所屬阜寧縣水衝民房草房毎間給銀六錢¶
　　　五分外毎間加給三錢○十一年議準陜西通¶
　　　渭縣水衝民房毎間給銀五錢淹斃人口毎口¶
　　　給銀二兩平涼縣水衝民房毎間給銀一兩塌¶
　　　損民房毎間給銀五錢秦州水衝民房毎門給¶
　　　銀一兩壓斃人口毎口給銀一兩○十二年議¶
<pb:KR2m0013_WYG_057-6b>¶
　　　準江南崇明縣風潮為灾坍塌民房除瓦房草¶
　　　房於毎間常例給銀外毎間加給二錢○又覆¶
　　　準山東鄒平等九十州縣衛所被水衝倒民房¶
　　　極貧毎户給銀一兩五錢次貧毎户給銀一兩¶
　　　再次貧毎户給銀五錢○十六年¶
　諭上年江安二省内有偏灾之宿州鳯陽泗州長淮¶
　　宿遷邳州大河海州等處各該撫業將本年應徴¶
　　新舊漕粮題請分别蠲緩所有此項減船軍丁苫¶
<pb:KR2m0013_WYG_057-7a>¶
　　葢食用之需未免拮据著加恩於定例折給半月¶
　　之外再賞給二分以䘏丁力欽此○又¶
　諭據奏朝邑縣於六月十四五等日河水驟漲淹及¶
　　居民輕重不等見在察勘分别振䘏等語朝邑逼¶
　　近黄河地夲窪下此次河水漲溢被灾貧民雖經¶
　　照例撫䘏但其中有房屋家具糧食盡被淹沒者¶
　　家室漂揺更可憫惻著該督撫察眀此等被灾較¶
　　重之户於常例外加恩賞給一月口糧欽此○十¶
<pb:KR2m0013_WYG_057-7b>¶
　　　七年題準湖南茶陵州及&KR0789;縣於乾隆十六年¶
　　　被水衝倒房舎七百十有二間毎間給銀五錢¶
　　　草房二百六十七間毎間三錢淹斃老婦毎口¶
　　　給銀一兩幼孤毎口銀五錢¶
　　　一拯饑順治二年題準八旗澇地毎六畝給米¶
　　　二石○又題準口外八旗䝉古地畝被灾按饑¶
　　　民名口折給米銀許其沿邊糴米毋令進口○¶
　　　又題準八旗游牧地方被灾人口毎月給米一¶
<pb:KR2m0013_WYG_057-8a>¶
　　　斗在張家口者給米古北口者給銀○又題準¶
　　　王貝勒貝子公等府屬人役澇地振米照例支¶
　　　給其投充人帶来地不準給○五年題準直省¶
　　　駐防官應給澇地米所畱家口在京支給随帶¶
　　　家口在駐所支給○六年定八旗毎嵗倚恃振¶
　　　給不務農桑嗣後停其&KR0191;勘如遇荒嵗王以下¶
　　　食俸官員以上毎嵗照俸米倍給○又定地方¶
　　　被灾督撫即詳察頃畝分數具奏○八年覆準¶
<pb:KR2m0013_WYG_057-8b>¶
　　　山左江浙水灾亟需振濟以倉榖振窮民以學¶
　　　租振貧士○十年題準振䘏旱澇地畝自王等¶
　　　府屬佐領以下至所屬旗人令該旗都統確察¶
　　　口數七嵗以上為一口六嵗以下四嵗以上為¶
　　　半口不得以投充及傭雇人充數○又題準八¶
　　　旗貧人滿洲䝉古毎佐領下給布六十疋棉六¶
　　　百斤米百石漢軍毎佐領下給布三十疋棉三¶
　　　百斤米五十石○十一年覆準八旗澇地令即¶
<pb:KR2m0013_WYG_057-9a>¶
　　　振給到通漕米滿洲䝉古毎佐領下給倉米二¶
　　　百石漢軍毎佐領下給倉米百石不論有無俸¶
　　　糧該旗都統酌量散給○又覆準八旗旱地毎¶
　　　六畝給米二斛米折各半折色照時價支給○¶
　　　又覆準看守¶
　　南苑海户灾地毎六畝給米一斛○是年發户禮¶
　　　兵工部庫貯銀十有六萬並¶
　　内帑銀八萬兩分振直𨽻各府饑民○十三年題¶
<pb:KR2m0013_WYG_057-9b>¶
　　　準八旗滿洲䝉古毎佐領給米三百石漢軍毎¶
　　　佐領給米百石著該佐領領催親騐貧户給發¶
　　　其官員家人充兵者不準給○又題準八旗被¶
　　　灾地畝毎六畝給米一斛○是年發¶
　　内帑銀三萬兩振濟直𨽻饑民○十四年發¶
　　内帑銀十萬兩分賞八旗兵丁及振濟直𨽻饑民¶
　　　○康熙元年覆準八旗被水灾地毎六畝給米¶
　　　二斛蝗雹灾地毎六畝給一斛○三年覆準振¶
<pb:KR2m0013_WYG_057-10a>¶
　　　給八旗灾地米京通各倉挨給駐防在外者行¶
　　　文該地方官支給○九年¶
特遣部院堂官往勘淮揚水灾以鳯陽倉米麥及捐輸¶
　　　等各項米榖盡數振給如仍不敷即動正糧接¶
　　　濟○十年遣部堂同江南督撫截留漕米並鳯¶
　　　徐各倉米振濟淮揚灾民毎名給米五斗六嵗¶
　　　以上十嵗以下給半各處同日散給以杜重冐¶
　　　之弊○又題準江南淮揚府州縣分設米厰散¶
<pb:KR2m0013_WYG_057-10b>¶
　　　給饑民毎人日給米一升三日一放部差司官¶
　　　毎府一人恊同地方官親騐給放○十一年覆¶
　　　準八旗旱灾地毎六畝給米二斛本折各半其¶
　　　折色照時價支給○二十五年¶
特遣大臣往鳯陽徐州等處發鳯陽倉銀米並動支附¶
　　　近州縣正項錢糧振濟○二十八年¶
諭振濟饑民闗繫𦂳要著撥户部庫銀三十萬兩解交¶
　直𨽻廵撫速行振濟欽此○三十年¶
<pb:KR2m0013_WYG_057-11a>¶
諭近因西安等處灾荒撥發正項錢糧振濟著遣部院¶
　堂上官一人前往親行騐給務使饑民均沾實惠欽¶
　　　此○又議準陜西西安鳯翔等府被灾毎大口¶
　　　日給米三合小口日給米一合五勺照時價折¶
　　　銀㪚給○又覆準陜西西安府屬被灾二十四¶
　　　州縣衞所鳯翔府屬被灾三縣撥發山西省銀¶
　　　二十萬兩解赴陜西振濟大口日給米三合小¶
　　　口一合五勺照時價折銀給發至次年四月終¶
<pb:KR2m0013_WYG_057-11b>¶
　　　停止○又覆準直𨽻被灾井陘等十四州縣將¶
　　　積榖振濟大口日給米四合小口日給二合○¶
　　　三十三年直𨽻霸州文安等十州縣被灾將各¶
　　　州縣見貯備振米糧委道官按日給發大口日¶
　　　給米三合小口日給一合五勺自二月初一日¶
　　　起至四月終止○三十六年¶
諭直省被灾地方著差户部賢能司官一人會同該撫¶
　等逐一親行確勘具奏欽此○三十七年¶
<pb:KR2m0013_WYG_057-12a>¶
諭山東濟兗東三府屬比嵗不登米價騰貴令保舉賢¶
　能司官二人前往會同該撫一靣振濟一靣奏聞欽¶
　　　此○四十年覆準陜西甘肅河州所屬土司旱¶
　　　灾照内地毎大口月給米一倉斗小口月給五¶
　　　倉升○四十二年江南鳯陽府屬亳州等州縣¶
　　　衛振濟饑民大口毎名日給米五合小口日給¶
　　　二合○又議準山東振濟饑民差户部賢能司¶
　　　官馳驛速往截畱漕運尾船米五十萬石交與¶
<pb:KR2m0013_WYG_057-12b>¶
　　　山東地方官並委八旗官貟各支庫銀三千兩¶
　　　前往山東㑹同地方官振濟饑民○又¶
諭振濟山東饑民事闗緊要應分為三路毎路差大臣¶
　一人與先差往司官一同往返廵察於事有益截留¶
　漕糧亦屬緊要漕運總督見今無事著作速前來親¶
　看截畱其振濟饑民官員所領雖繫公項若勉力自¶
　効有益於民事竣回時一併議叙欽此○四十三年¶
　　　覆準湖廣監利縣被灾將常平倉榖毎大口日¶
<pb:KR2m0013_WYG_057-13a>¶
　　　給榖一升小口日給六合自十一月起至次年¶
　　　二月止○四十六年¶
諭江南地方頻年雨𤾉時若百榖用成閭閻黎民咸得¶
　遂生樂業但民間夙鮮葢藏禦荒無術一遇歉嵗即¶
　有匱乏之憂朕屢次南廵素所洞悉今年自夏入秋¶
　雨澤愆期該督撫先後奏至因念小民乆未被灾驟¶
　罹荒旱所闗甚鉅隨命九卿等速同詳議應行事冝¶
　業經飭令停徴並發倉榖振濟顧倉榖數少未足徧¶
<pb:KR2m0013_WYG_057-13b>¶
　給惟各州縣截畱漕米可以實惠及民目下時已届¶
　冬總漕無事著會同總督廵撫親往各州縣被灾地¶
　方備加察勘將夲年所徴漕糧毎州縣或畱八九萬¶
　石或畱十萬石酌量足支振給之數分别多寡存畱¶
　支散及今漕米尚未開兌截見收之糧以濟待哺之¶
　衆實於民生大有禆益此朕殷殷懐保赤子軫念如¶
　傷之至意户部即移文該督撫等實心奉行仍開具¶
　振濟實數奏聞欽此○四十七年覆準江南淮徐揚¶
<pb:KR2m0013_WYG_057-14a>¶
　　　三府屬水灾倉無存榖將司庫四十七年截畱¶
　　　平糶銀動支十萬兩振給大口月給銀三錢小¶
　　　口月給一錢五分○四十九年議準福建泉州¶
　　　漳州地方被旱灾將今冬應運鎮江漕糧截畱¶
　　　十萬石運至狼山松江湖州漕糧各截畱十萬¶
　　　石運至乍浦令福建總督選賢能總兵官二人¶
　　　親帶大小戰船至狼山乍浦交割運至漳泉等¶
　　　處散給○五十三年覆準陜西甘屬去嵗薄收¶
<pb:KR2m0013_WYG_057-14b>¶
　　　於附近存貯糧内撥振自二月起至六月止毎¶
　　　大口日給米三合小口日給二合○五十四年¶
　　　議準遣大臣一人廵察甘肅被灾地方銀米兼¶
　　　行振濟○五十九年議準動户部庫銀五十萬¶
　　　兩委司官運送西安延安蘭州分作三路散振¶
　　　並將陜屬各州縣衛所&KR0441;常平倉糧六十九萬¶
　　　二千石有竒甘屬各州縣衛所&KR0441;常平倉糧六¶
　　　十七萬二千石就近酌量散給除歉收地方外¶
<pb:KR2m0013_WYG_057-15a>¶
　　　如有應行散給之處一靣題報一靣會同散給¶
　　　再旗民有情願効力人員許自備銀米赴部具¶
　　　呈將職名送散振官處竢効力事竣照銀米數¶
　　　之多寡覈明議叙○六十年¶
諭今春雨澤甚少備荒要緊著發帑金五十萬兩差大¶
　臣往山陜地方買米振濟欽此○六十一年¶
特遣大臣振濟直𨽻贊黄等處四十二州縣饑民並發¶
　　　米各州縣煮粥振濟○雍正元年覆準東省連¶
<pb:KR2m0013_WYG_057-15b>¶
　　　年荒旱動用庫銀委官會同該地方官按名散¶
　　　給著振濟三月有鄰省就近覓食窮民亦一例¶
　　　散振○又覆準浙江富陽等縣衛被旱乏食饑¶
　　　民按口煮振至來年麥熟停止○又議準直𨽻¶
　　　河南二處各遣大臣一人會同該撫將乏食窮¶
　　　黎速動常平倉榖察眀户口振濟如常平倉榖¶
　　　不敷將分貯監榖及截畱漕米振濟其耕種無¶
　　　資衣食匱乏者酌量資給至携家覓食不能回¶
<pb:KR2m0013_WYG_057-16a>¶
　　　籍者令直𨽻山東河南廵撫察眀加意撫綏招¶
　　　輯復業仍將振過大小户口米榖數目造冊報¶
　　　部察覈如有不肖官員侵蝕肥己並遲延遺漏¶
　　　者即令遣往大臣指名題叅○三年¶
諭今嵗直𨽻地方被水小民乏食朕軫念維殷已截漕¶
　發倉多方振䘏但恐停振之後正值東作之時農民¶
　謀食無策著再加振一月如從前所發之米不足振¶
　糶著確察奏請增發米糧欽此○又覆準江南睢寧¶
<pb:KR2m0013_WYG_057-16b>¶
　　　宿遷二縣水灾動支積榖自十月初一日為始¶
　　　煮粥散振五月○又覆準直屬霸州等七十二¶
　　　州縣&KR0441;所秋禾被水㪚振三月大興等四縣雖¶
　　　勘不成灾小民被水乏食亦量振一月○四年¶
　　　覆準江南安徽所屬之無為望江等州縣被灾¶
　　　窮民冬寒乏食煮振五月其應振米榖於鄰近¶
　　　州縣積榖内撥給○五年遣大臣御史分往直¶
　　　隷被灾玉田等二十三州縣逐户計口悉心勘¶
<pb:KR2m0013_WYG_057-17a>¶
　　　察發帑㪚振○六年覆準監振各官遵例減従¶
　　　無擾經承造册紙筆飯銀之費令各州縣量給¶
　　　○又議準地方被灾督撫等嚴飭各屬親勘填¶
　　　冊按户給振毋得假手胥役里甲徒滋侵蝕○¶
　　　又議準凡拯濟饑民近城之地仍設粥厰其逺¶
　　　在四鄉於二十里之内各設米厰一所照煮振¶
　　　米數按口一月一領○七年議準遇灾振濟之¶
　　　後即將振過銀米數目户口姓名月日刋刻告¶
<pb:KR2m0013_WYG_057-17b>¶
　　　示通行曉諭以杜吏胥中飽○八年覆準山東¶
　　　被灾動榖㪚振大口月給榖三斗小口月給一¶
　　　斗五升各給三月○又覆準西寧州夏旱振濟¶
　　　大口日給粟米六合小口日給三合○又奏準¶
　　　北河水勢漫溢直𨽻順徳廣平大名河閒四府¶
　　　所屬州縣被淹之處居民遭值水患遣侍郎副¶
　　　都統科道翰林等前往分為四路毎路各於户¶
　　　部領帑銀二萬兩察勘振濟若有動用倉榖之¶
<pb:KR2m0013_WYG_057-18a>¶
　　　處即將本地倉榖動用奏聞○九年江南邳州¶
　　　等處被水振濟三月○十一年¶
諭上年江南沿海被水地方如常熟等二十三州縣並¶
　續報之華亭等六縣該督撫等已遵㫖撫綏振䘏定¶
　議大振三次毎次以一月為期料寒冬初春以来窮¶
　民存飬有資不致失所矣朕思二三月間正青黄不¶
　接之時尚須籌畫接濟資其力作庶可無悞春耕著¶
　再加振四十日以昭格外之恩其有從前遺漏貧民¶
<pb:KR2m0013_WYG_057-18b>¶
　並先可餬口而目下力不能支者亦著察眀增入補¶
　振之内再被灾之鹽塲竈户亦照貧民例加振一月¶
　該督撫鹽政等務須督率有司實力奉行使被水之¶
　家均沾恩澤以副朕䘏灾拯困之至意欽此○乾隆¶
　　　元年¶
　諭地方偶有水旱之事凡察勘户口造具册籍頭緒¶
　　繁多勢不得不經由胥&KR0229;里保之手其所需飯食¶
　　舟車紙張等費朕聞竟有派累民間並且有取給¶
<pb:KR2m0013_WYG_057-19a>¶
　　於被灾之户口者若遇公明之有司尚知稽察禁¶
　　約至昏憒慵懦者則置若罔聞益滋閭閻之擾矣¶
　　嗣後直省州縣倘遇察勘水旱等事凡飯食&KR0741;費¶
　　及造册紙張各費皆酌量動用存公銀毋許絲毫¶
　　派累地方若州縣官不能詳察嚴禁以致胥役里¶
　　保仍蹈故轍舞弊蠹民者著該督撫立即題叅從¶
　　重議處欽此○又議準被灾各屬饑民咸使得所¶
　　　惟貧寒士子不在齊民振䘏之列原以鄭重斯¶
<pb:KR2m0013_WYG_057-19b>¶
　　　文但貢監生員實有赤貧乏食者令報明該教¶
　　　官造册轉送地方官按其家口量加撫䘏並&KR0346;¶
　　　教職不得徇情詭冐挟私○二年覆準州縣散¶
　　　振假手書&KR0229;米糧多雜沙土斗斛不能足數皆¶
　　　由有司漫不經心之故令該管上司察出嚴叅¶
　　　議處○三年¶
　諭各省學田銀糧原為散給各學廪生貧生之用但¶
　　為數無多地方偶遇歉年貧生不能自給往往不¶
<pb:KR2m0013_WYG_057-20a>¶
　　免饑餒深可憫念朕思士子身列&KR1119;庠自不便令¶
　　有司與貧民一例散振嗣後凡遇地方振貸之時¶
　　著該督撫學政飭令教官將貧生等名籍開送地¶
　　方官覈實詳報視人數多寡即於存公項内量撥¶
　　銀米移交夲學教官均匀散給資其饘粥如教官¶
　　開報不實給散不均及為吏胥中飽者交督撫學¶
　　政稽察即以不職叅治至各省學租務須通融散¶
　　給極貧次貧生員俾霑實惠欽此○又議準辦振¶
<pb:KR2m0013_WYG_057-20b>¶
　　　各官如果有實心實力潔己愛民使被灾黎庶¶
　　　不致失所者督撫保題撫綏得宜辦事妥恊者¶
　　　督撫分别題請議叙其有不實力奉行釐剔弊¶
　　　端致小民不克均沾實恵者督撫題叅至若私¶
　　　徴勒派扣剋侵肥應㩀實指叅計贓科罪不得¶
　　　概準限内完贓減免其應追銀著落賠補○又¶
　　　覆準甘肅地處邊隅從前辦理軍務需糧浩繁¶
　　　倉貯未能即裕倘一時偶被偏灾倉糧不敷以¶
<pb:KR2m0013_WYG_057-21a>¶
　　　及鄰邑窵逺勢難接應應以銀折給者行令該¶
　　　督撫臨時酌量時價奏聞辦理○四年¶
　諭上年江南地方收成歉薄民食維艱朕宵旰焦勞¶
　　多方籌畫惟恐一夫不得其所據部臣與該督定¶
　　議振濟之例極貧户口振四月次貧者振三月又¶
　　次貧者振兩月皆以本年二月為止朕思三四月¶
　　間正青黄不接之際在官倉雖有平糶之米而無¶
　　力竆民仍苦糴買無資難以餬口良可軫念下江¶
<pb:KR2m0013_WYG_057-21b>¶
　　地方著將極貧之民加振一月上江去嵗歉收較¶
　　下江為甚著將被灾五分以上之州縣加振極貧¶
　　次貧者二月被灾四分以下之州縣加振極貧者¶
　　一月該部可即行文該督撫豫先籌辦米榖並飭¶
　　有司實力奉行俾閭閻均沾實惠欽此○又覆準¶
　　　直𨽻被灾地方於定議振䘏之外將灾重之地¶
　　　各户加振一月灾輕之地老弱貧民加振一月¶
　　　○又覆準直𨽻天津河間文安静海大城雄縣¶
<pb:KR2m0013_WYG_057-22a>¶
　　　積水未涸之地内有將来易涸之一百十有四¶
　　　村莊加振一月其深窪難涸之一百三十二村¶
　　　莊加振兩月○又覆準振灾之時飭令地方官¶
　　　豫將被灾分數及振䘏事宜先行宣示俾愚民¶
　　　洞悉規條如有聚衆囂陵情弊督撫確訪果繫¶
　　　有司玩視民瘼即行叅劾若姦民藉端要挟以¶
　　　及縱容婦女生事即按律分别究擬毋得遽掲¶
　　　屬官致長澆風○五年覆準安徽所屬泗亳宿¶
<pb:KR2m0013_WYG_057-22b>¶
　　　三州靈璧虹阜陽潁上䝉城五縣極貧次貧及¶
　　　又次貧灾民加振一月○又議準各省振濟米¶
　　　數毎名日支三四合或至七八合不等其間數¶
　　　目叅差見無成規嗣後大口日給米五合小口¶
　　　日給二合五勺多少適中著為定例○又議準¶
　　　凡遇年嵗灾歉游手貧民與力田之民一例與¶
　　　振○六年覆準江南所屬江浦六合海州沭陽¶
　　　極貧灾民加振兩月次貧灾民加振一月清河¶
<pb:KR2m0013_WYG_057-23a>¶
　　　桃源安東銅山沛宿遷極貧灾民加振兩月○¶
　　　七年¶
　諭今嵗六七月間江南淮徐揚州一帶淮黄交漲水¶
　　勢漫溢甚於徃時朕已屢降諭㫖令該督撫等加¶
　　意撫綏見又命大臣前徃會同辦理兹據該撫奏¶
　　稱揚州目下河水日逐增長民間自中人之家以¶
　　及極貧下户皆流離四散雖有平糶之官糧撫䘏¶
　　之公項亦不能奔走領糴似此情形實非尋常被¶
<pb:KR2m0013_WYG_057-23b>¶
　　灾可比朕心深為軫惻該督撫等不得拘於常例¶
　　務須多方設法竭力拯救使灾黎稍可資生以竢¶
　　水退倍加撫綏俾得安其故業毋致失所欽此¶
　　　又覆準山陽阜寧清河桃源安東五縣當上年¶
　　　夏秋両次失收之後今夏麥又被淹即補種雜¶
　　　糧秋成尚早極貧之民除先行撫䘏一月外應¶
　　　加振兩月次貧之民普振一月極貧從七月至¶
　　　八月次貧八月一月動用常平倉項毎大口月¶
<pb:KR2m0013_WYG_057-24a>¶
　　　給米一斗五升小口七升五合榖則倍之淮安¶
　　　大河二衛被灾饑軍坐落州縣一例分别振䘏¶
　　　○又覆準江蘇所屬秋灾被水最重之山陽阜¶
　　　寕安東清河桃源銅山沛邳宿遷睢寧海沭陽¶
　　　十三州縣極貧之民先撫䘏一月甘泉髙郵興¶
　　　化寳應泰鹽城六州縣不分極貧次貧皆先撫¶
　　　䘏兩月極貧自十月起振四月次貧自十一月¶
　　　起振三月次重之六合江都二縣極貧自十一¶
<pb:KR2m0013_WYG_057-24b>¶
　　　月起振三月次貧自十二月起振兩月稍輕之¶
　　　江浦豐碭山贛榆四縣極貧自十一月起振兩¶
　　　月次貧自十二月起振一月淮安大河揚州徐¶
　　　州四衛随坐落州縣一例撫䘏振濟○又覆準¶
　　　安徽所屬之鳳陽臨淮懐逺定逺宿虹靈璧鳳¶
　　　臺夀阜陽穎上霍邱亳䝉城太和泗盱眙天長¶
　　　五河十九州縣被夏灾饑民於七月撫䘏被秋¶
　　　灾饑民於八月撫䘏夏秋連灾者接撫兩月被¶
<pb:KR2m0013_WYG_057-25a>¶
　　　灾最重之地極貧之民撫䘏畢即於九月起振¶
　　　四月次貧於十月起振三月次重之地極貧於¶
　　　十月起振三月次貧二月稍輕之地極貧於十¶
　　　一月起振二月次貧於十二月起振一月鳳陽¶
　　　衛鳳陽中衛及長淮宿州泗州共五衛皆随所¶
　　　坐州縣一例撫䘏振濟○又覆準江蘇所屬之¶
　　　銅山沛邳宿遷桃源清河安東海沭陽等九州¶
　　　縣續罹水灾沛縣近城一帶原報次貧者轉成¶
<pb:KR2m0013_WYG_057-25b>¶
　　　極貧應先加振十月一月○又¶
　諭江南上下兩江有疊被水灾之州縣朕心深為軫¶
　　念己命大臣前徃會同該督撫加意撫䘏以蘇民¶
　　困又思此等地方百姓於積困之餘又罹灾患非¶
　　加恩於常格之外不足以振阽危其最重者著於¶
　　定例應振月分之外加展三月其次者著於定例¶
　　應振月分之外加展兩月至於灾至六分次貧不¶
　　振者亦賞振一月其被灾屯衛軍丁著照坐落州¶
<pb:KR2m0013_WYG_057-26a>¶
　　縣一例加展月分又無業貧民乏食生監各随所¶
　　居鄉村準其照例領振其應於何時開振該撫即¶
　　酌量情形舉行務委賢能有司官殚竭天良實力¶
　　撫䘏其下江被灾等處即著欽差大臣會同該督¶
　　撫照此㫖酌量辦理務使灾民均沾實恵欽此¶
　　○又¶
　諭向来外省地方灾荒有司辦理不善每將應振人¶
　　數有意裁減以致人多振少國家雖沛恩膏而小¶
<pb:KR2m0013_WYG_057-26b>¶
　　民仍有不免饑餒者今年江南被水甚重且當連¶
　　年灾荒之後更非尋常可比凡屬應振灾民務須¶
　　將大小口數據實造册不得仍踵前弊致有遺漏¶
　　可速𫝊諭欽差大臣及該督撫加意稽察轉飭有¶
　　司實力奉行欽此○又¶
　諭江南山陽阜寧安東清河桃源淮安大河等七縣¶
　　衛疊被灾祲黎民困苦自應格外施恩著將夏灾¶
　　所振米價準與秋灾一例報銷毎米一斗折銀一¶
<pb:KR2m0013_WYG_057-27a>¶
　　錢二分欽此○又覆準直𨽻磁州等八州縣貧民¶
　　　於常例外加振一月○又議準地方如遇水旱¶
　　　即行撫䘏先振一月再行察明户口被灾六分¶
　　　者極貧加振一月連撫䘏共兩月被灾七八分¶
　　　者極貧加振兩月連撫䘏共三月次貧加振一¶
　　　月連撫䘏共兩月被灾九分者極貧加振三月¶
　　　連撫䘏共四月次貧加振兩月連撫䘏共三月¶
　　　被灾十分者極貧加振四月連撫䘏共五月次¶
<pb:KR2m0013_WYG_057-27b>¶
　　　貧加振三月連撫䘏共四月○又覆準若地方¶
　　　連年積歉抑或灾出非常將凡屬應行振䘏事¶
　　　宜該督撫因時因地妥議題明除偶被偏灾照¶
　　　例振濟外其有不能照常辦理者或將極貧加¶
　　　振自五六月至七八月不等次貧加振自三四¶
　　　月至五六月不等○又議準山西湖廣貴州等¶
　　　省原不分别極貧次貧山東陜西等省止分别¶
　　　極貧次貧皆按月給振惟江南浙江等省原分¶
<pb:KR2m0013_WYG_057-28a>¶
　　　為極貧次貧又次貧三項但被灾待振毎至數¶
　　　千户分為極貧次貧易於察騐至又次貧一項¶
　　　與次貧相去無㡬不便酌減振䘏致有偏枯且¶
　　　逐一察案分晰未免躭延振期徒滋胥役煩擾¶
　　　應止分為極貧次貧其又次貧即列於次貧之¶
　　　内一例辦理○八年¶
　諭上年江南淮徐鳯潁等府遭值水灾朕宵旰焦勞¶
　　無一時釋於懐抱特遣大臣會同督撫百計經營¶
<pb:KR2m0013_WYG_057-28b>¶
　　不惜千萬帑金期登斯民於袵席頃據陸續進報¶
　　被水之地漸次涸出冬間可以種麥石林決口亦¶
　　已堵禦水勢減落朕心稍慰但念両江受水之地¶
　　甚廣其見在已經涸出者民間努力耕種自不待¶
　　言其沮洳將涸者開春布種春麥大麥及雜糧之¶
　　屬亦可冀望有收惟是最窪之地積水較深有非¶
　　人力所能計日宣洩者倘春月不能趕種春麥雜¶
　　糧而停振之期已届窮民何以為生朕思慮及此¶
<pb:KR2m0013_WYG_057-29a>¶
　　深為憫惻著欽差大臣及該督撫將實在不能涸¶
　　出補種之地一一察勘所有饑民口數若干按其¶
　　情形酌定月分接續振䘏毋使失所欽此○又¶
　諭山東今嵗偶被偏灾見在開倉振濟但積貯未能¶
　　在在充裕如有倉榖不敷之州縣勢必銀榖兼振¶
　　向例折銀五錢作榖一石按口散給朕思東省被¶
　　灾之地榖價必昂五錢之價恐有不敷著加恩毎¶
　　榖一石於舊例外再增一錢折給俾領振窮民購¶
<pb:KR2m0013_WYG_057-29b>¶
　　買不致艱難共沾實恵欽此○又奏準江蘇所屬¶
　　　淮揚徐海等府州上年被水之地見被水占耕¶
　　　種莫及麥秋失望極貧之户再加振閏四月一¶
　　　月○又覆準江蘇所屬江浦等二十九州縣衛¶
　　　上年夏秋大水撫䘏正振加振給被灾軍民米¶
　　　共一百五十六萬二千六百三十五石銀共五¶
　　　百五萬一千五百二十一両有竒又沛縣䕶城¶
　　　隄工衝決近城一帶貧民振糧漂沒共補給過¶
<pb:KR2m0013_WYG_057-30a>¶
　　　小麥七百四十三石七斗又振過貧生米二千¶
　　　八百三十四石銀四萬三千六百九十四石各¶
　　　有竒○又覆準安徽所屬鳯陽等二十四州縣¶
　　　衛上年夏秋大水撫䘏正振加振通共給饑民¶
　　　饑軍暨貧生米八十三萬一千九百八十石九¶
　　　斗銀二百三十三萬四千有四十五兩八錢四¶
　　　分各有竒又宿州等州縣收養無依貧民米十¶
　　　有九石九斗五升銀一百有四兩七錢各有竒¶
<pb:KR2m0013_WYG_057-30b>¶
　　　○又覆準山東所屬陵縣等被灾十二州縣於¶
　　　例振之外將成灾六七八九分之極貧者加振¶
　　　両月七八九分之次貧者加振一月○又議準¶
　　　廣西土司收成分數準其一例疏報如該地方¶
　　　有實在荒歉必須接濟者臨時酌量奏明辦理¶
　　　○九年議準山東徳州等十三州縣衛被灾振¶
　　　濟所需米糧即於截漕内補給如米不敷用照¶
　　　毎榖一石折銀六錢之例動項折給○又議準¶
<pb:KR2m0013_WYG_057-31a>¶
　　　江南所屬海州贛榆二州縣灾民極貧加振四¶
　　　十日次貧加振三十日○又覆準直𨽻天津河¶
　　　間深州所屬被灾較重之貧民於例振外次貧¶
　　　加振一月極貧加振兩月○十年覆準浙江嚴¶
　　　衢所屬之淳安等四縣紹興所屬之諸暨等縣¶
　　　積水不能栽種地方貧民例振之外加振一月¶
　　　○又覆準直𨽻宣化府屬被灾貧民無論極貧¶
　　　次貧均加振一月○又議準山東濟寧魚臺等¶
<pb:KR2m0013_WYG_057-31b>¶
　　　七州縣衛被灾振榖不足令於舊例毎石折銀¶
　　　五錢之外加增一錢散給○十一年議準河南¶
　　　鄢陵等二十六州縣秋禾被淹成灾勘明該州¶
　　　縣被灾輕重酌定加振月分其永城等八州縣¶
　　　倉榖不敷銀米兼振令於舊例毎石給銀五錢¶
　　　之外加增一錢㪚給○又覆準上下兩江地方¶
　　　被灾銀米兼振灾輕州縣毎米一石折銀一兩¶
　　　其灾重上江之宿州等六州縣下江之邳州等¶
<pb:KR2m0013_WYG_057-32a>¶
　　　十州縣加展月分折價㪚給毎米一石加增二¶
　　　錢○又議準上下江被灾州縣例振之外將灾¶
　　　重之宿州等十三州縣極貧加振兩月次貧加¶
　　　振一月被灾次重之泗州等八州縣無論極貧¶
　　　次貧均加振一月○又覆準直𨽻宣化府所屬¶
　　　地方被灾貧民於例振之外又加振閏三月一¶
　　　月○又覆準山東被灾較重之夀光等八州縣¶
　　　例振之外極貧加振兩月次貧加振一月○又¶
<pb:KR2m0013_WYG_057-32b>¶
　　　覆準江南所屬被灾之鳯陽等九州縣被灾十¶
　　　分九分者極貧次貧加振兩月被灾八分以下¶
　　　之極貧次貧均加振一月○十二年¶
　諭山東被灾州縣朕已疊次施恩加展振䘏月分即¶
　　春月青黄不接之時灾黎均得餬口惟是被灾六¶
　　分之次貧上年雖薄有收穫而春来勢漸艱窘但¶
　　格於定例不在加振之内不免向隅之苦著將夀¶
　　光樂安博興金鄉魚臺汶上濟寕東平郯城等九¶
<pb:KR2m0013_WYG_057-33a>¶
　　州縣内被灾六分之次貧加恩給振一月以資接¶
　　濟欽此○又¶
　諭上年山東被水地方已於例振之外分别加振今¶
　　朕思莱州府屬之平度昌邑濰髙密四州縣被灾¶
　　雖止六七分不等然當此東作方興一經停振恐¶
　　灾黎或至失所著將平度等四州縣無論極次貧¶
　　民再加振一月於二月内給發以資接濟欽此¶
　　○又¶
<pb:KR2m0013_WYG_057-33b>¶
　諭山東蘭山縣去秋被灾雖止五分入春以来尚未¶
　　得雨小民艱於粒食若僅酌借口糧恐未足以資¶
　　接濟著該撫察明實在乏食貧民加恩振濟一月¶
　　俾耕作有資毋致失所欽此○又¶
　諭山東臨清衛上年被水成灾坐落濟寧魚臺之十¶
　　三屯分數較輕未邀加振苐念該處連被灾傷當¶
　　此青黄不接之際小民餬口艱難著照濟寧等處¶
　　之例極貧加振兩月次貧加振一月以資接濟其¶
<pb:KR2m0013_WYG_057-34a>¶
　　郯城縣従前遺漏户口著該撫補給一月口糧以¶
　　免匱乏欽此○又¶
　諭山東東平聊城莘縣東昌衛上年被水成灾業已¶
　　加恩振䘏但目下正值青黄不接之時民食難免¶
　　拮据著將此四州縣衛被灾貧民再加振一月俾¶
　　得餬口有資欽此○又¶
　諭上年山東被水各府州縣衛屢降諭㫖分别振䘏¶
　　朕又思歉收之後宜加意撫綏復經降㫖令該撫¶
<pb:KR2m0013_WYG_057-34b>¶
　　將被水州縣於見在振䘏之外酌量加恩以資接¶
　　濟今據該撫奏稱安邱諸城二縣原報被灾五分¶
　　之各村莊例不加振但今春雨水短少米價昂貴¶
　　小民謀食艱難其餘未報灾之各村莊雖稍有收¶
　　穫今經半載有餘窮乏户口未免拮据請加振一¶
　　月等語安邱諸城二縣無論己未成灾著加振一¶
　　月俾貧民餬口有資勿致失所欽此○又奏準山¶
　　　東益都博興髙苑安邱諸城平度昌邑等七州¶
<pb:KR2m0013_WYG_057-35a>¶
　　　縣及收并大嵩鰲山二衛上年秋禾被水成灾¶
　　　今嵗二麥復又被旱體察見在民情益增拮据¶
　　　若僅照例借貸口糧耔種未足以紓民困請將¶
　　　此七州縣除上年秋禾並未被水止係今嵗麥¶
　　　禾被旱之村莊仍照例借貸耔種口糧外其上¶
　　　年秋禾被水今嵗二麥復被旱灾者實繫乏食¶
　　　窮民按户計口振給一月口糧俾窮黎資生得¶
　　　所均沾實惠○又¶
<pb:KR2m0013_WYG_057-35b>¶
　諭山東今年被水之齊河等州縣成灾加振有因倉¶
　　糧不敷銀榖兼振者定例毎榖一石折銀五錢但¶
　　思東省今年被灾非尋常可比見在糧價髙昂照¶
　　例折價恐不敷購買所有加振口糧著加恩於毎¶
　　石五錢之外增銀一錢折給俾窮黎得資接濟欽¶
　　　此○又議準江南蘇松太所屬猝被潮灾最重¶
　　　之崇明極次貧民加振三月次重之太倉鎮洋¶
　　　寳山上海及南滙之浙鹽塲極次貧民竈户均¶
<pb:KR2m0013_WYG_057-36a>¶
　　　加振兩月又次重之常熟昭文極次貧民加振¶
　　　一月淮北所屬被水成灾雖較江以南稍次但¶
　　　繫積歉之區其灾重之海州等九州縣内被灾¶
　　　九分十分者極次貧民加振兩月被灾七八分¶
　　　者極次貧民加振一月兩淮鹽場竈户被灾十¶
　　　分之莞瀆九分之板浦徐瀆中正臨洪興莊七¶
　　　分之伍祐極次貧民加振兩月六分之新興極¶
　　　次貧民加振一月五分之劉莊廟灣極次貧民¶
<pb:KR2m0013_WYG_057-36b>¶
　　　加振一月○又議準江南蘇松等屬沿海潮灾¶
　　　銀米兼振令於舊例毎米一石折銀一兩之外¶
　　　加增二錢㪚給○又¶
　諭山東今年被灾州縣已加恩多方振䘏苐念来春¶
　　停振之後民食未免艱難著將被灾最重之東平¶
　　等二十三州縣衛無論極次貧民槩加振兩月被¶
　　灾次重之齊河等六十州縣衛所極貧加振兩月¶
　　次貧加振一月其鄒平泰安新泰莱蕪䝉隂費堂¶
<pb:KR2m0013_WYG_057-37a>¶
　　邑成灾原止五分並各灾屬内有被灾五分貧民¶
　　及被灾六分次貧止撫䘏一月口糧例不加振又¶
　　被灾屬内先被水淹旋經消落之處雖勘不成灾¶
　　與灾地毗連收穫究屬歉薄此等貧民嵗内尚可¶
　　支持來春青黄不接恐有乏食之虞或應借給口¶
　　糧或須加振一月著該撫臨時確察情形酌量分¶
　　别辦理再該省被灾之處既多米價必貴况来春¶
　　振借需用浩繁必米糧充裕方於民食有禆著將¶
<pb:KR2m0013_WYG_057-37b>¶
　　河南漕糧内粟米全數截畱並撥運天津北倉漕¶
　　米共足二十萬石以資接濟其如何截畱運徃之¶
　　處著直𨽻縂督山東廵撫商酌妥協一靣辦理一¶
　　靣奏聞欽此○又覆準山東齊河等八十五州縣¶
　　　衛所秋禾被水内滕縣夏津縣又復被雹凡成¶
　　　灾田地貧民皆先給口糧一月内成灾五分者¶
　　　来嵗春月酌借口糧資生六分者極貧加振一¶
　　　月七分八分者極貧加振兩月次貧加振一月¶
<pb:KR2m0013_WYG_057-38a>¶
　　　十分者極貧加振四月次貧加振三月大口日¶
　　　給米五合小口減半○又覆準山東鄒平等五¶
　　　州縣並衛續報被水成灾田地貧民皆先給口¶
　　　糧一月内被灾五分者来嵗春月酌借口糧資¶
　　　生六分者極貧加振一月七分者極貧加振兩¶
　　　月次貧一月十分者極貧加振四月次貧三月¶
　　　○又¶
　諭山東上年被灾州縣頗多今清蹕廵歴深用惻然¶
<pb:KR2m0013_WYG_057-38b>¶
　　損上益下厥有明訓以休以助是謂常經其再加¶
　　恩將經過被灾州縣無論極貧次貧於見振外普¶
　　行加振一月其不經過處所被灾七分以上者極¶
　　貧之民亦加振一月以示優䘏欽此○又¶
　諭朕因山東上年被灾甚重日夜焦勞溝壑流離之¶
　　&KR0228;曾經目覩饑溺之懐切切於心見今雨澤未降¶
　　二麥又已過期即使得雨收成亦必歉薄拯救之¶
　　方不可不急為豫偹朕已𫝊諭該撫令其熟籌長¶
<pb:KR2m0013_WYG_057-39a>¶
　　䇿以資民食因思就近接濟惟鄰封是頼與東省¶
　　連界之直𨽻河南江蘇安徽等省今嵗雨澤調匀¶
　　春花暢茂麥收均有可望著各該督撫酌看本省¶
　　情形目下二麥雖未登場而儲蓄亦已有偹即將¶
　　存倉積貯榖麥作速動撥委官運赴東省以偹振¶
　　濟之用竢秋成後再行買補其運脚準其覈銷各¶
　　該督撫等即將撥運實數具摺奏聞運到之日東¶
　　撫一靣奏聞一靣照例散給其民間餘粟無論米¶
<pb:KR2m0013_WYG_057-39b>¶
　　豆雜糧廣為招集以便購買協濟古稱救荒如救¶
　　焚拯溺早一日得一日之濟各該督撫等其曲體¶
　　朕懐共以拯患䘏灾為急不可稍存此疆彼界之¶
　　分以副朕痌瘝一體至意欽此○又¶
　諭山東鄒平等二十州縣本年秋禾被水見在勘明¶
　　振䘏所有銀榖兼振之處向例毎榖一石折銀五¶
　　錢但思各該州縣頻年歉收糧價昂貴並或輓運¶
　　維艱折價不敷買食未免拮据著加恩毎石增給¶
<pb:KR2m0013_WYG_057-40a>¶
　　銀一錢俾灾黎得資餬口該部速𫝊知該撫畱心¶
　　察看董率屬官務令均沾實恵欽此○又¶
　特遣大臣科道前往山東體察被水州縣拯濟情形¶
　　　籌畫撫䘏事宜以安灾民○又奏準上年東省¶
　　　被灾奉¶
　㫖截畱山東本省河南漕糧並撥運奉天天津北倉¶
　　　米受撥州縣相近運河者少不近運河者多輓¶
　　　運回倉多由陸路約需銀十數萬兩上年秋灾¶
<pb:KR2m0013_WYG_057-40b>¶
　　　錢糧蠲緩本年普免錢糧司庫見無存公耗羡¶
　　　請於蘇州漕項銀内撥協銀二十二萬兩河南¶
　　　地丁等銀内撥協銀三萬兩解赴東省以資運¶
　　　米脚價之用○又覆準山東鄒平等九十州縣¶
　　　衛所乾隆十二年秋禾被水拯濟饑民共榖四¶
　　　十四萬七千六百八十二石八斗米五十九萬¶
　　　八千六百十有一石二斗銀一百七十九萬三¶
　　　千六百四十九兩八錢各有竒又拯濟老弱殘¶
<pb:KR2m0013_WYG_057-41a>¶
　　　病貧民銀七萬八百七十四兩六錢八分○十¶
　　　六年¶
　諭據兩江總督奏稱上下兩江去年被水成灾最重¶
　　之邳宿海等州靈璧虹五河宿遷睢寧沭陽等縣¶
　　次重之夀州及鳯陽臨淮懐逺鳯臺霍邱清河桃¶
　　源安東等縣三冬已普沾存濟而冬末春初振期¶
　　已畢青黄不接民力猶恐難支等語著再加恩將¶
　　被灾最重之州縣極貧加振三月次貧加振兩月¶
<pb:KR2m0013_WYG_057-41b>¶
　　次重之州縣無論極貧次貧均加振兩月其貧生¶
　　饑軍等隨所在地方一例振給該督撫等董率有¶
　　司實力辦理務使灾黎均沾實惠欽此○又¶
　諭直𨽻州縣内上年有被灾之處當諭該督照例加¶
　　意撫䘏復經降㫖將十二月内應止振各户加恩¶
　　展振一月貧民雖不致失所但今東作方興被灾¶
　　貧民未免仍屬拮据朕廵幸畿甸軫念維殷著再¶
　　加恩將被灾七八分之極次貧民各加振兩月被¶
<pb:KR2m0013_WYG_057-42a>¶
　　灾六分之極貧被灾七八分之次貧各加振一月¶
　　該督轉&KR0346;各屬務俾均沾實惠以資力作欽此¶
　　○又¶
　諭上年東省雖獲有秋而蘭山等七州縣偶被偏灾¶
　　加恩軫䘏民食固不致闕乏但農事方興麥秋尚¶
　　早清蹕所經見蘭山郯城二縣民氣似遜他處深¶
　　為軫念著將蘭山郯城二縣極次貧民皆加振一¶
　　月其未經過之嶧縣平度州膠州髙密昌邑五處¶
<pb:KR2m0013_WYG_057-42b>¶
　　被灾稍輕著將極貧之民加振一月欽此○十七¶
　　　年覆準浙江仁錢等州縣&KR0441;衛所場秋禾被旱¶
　　　振過灾民屯竈貧生本色米三萬三千九百六¶
　　　十六石折色米二十六萬七千二百八十六石¶
　　　四斗各有竒又給過耔本榖一萬四千三百三¶
　　　十四石七斗耔本銀二十二萬九千二百六十¶
　　　八兩九錢各有竒○十九年¶
　諭上下兩江上年被水地方經朕多方籌畫加意撫¶
<pb:KR2m0013_WYG_057-43a>¶
　　綏但成灾甚重積水消涸先後不齊或尚有未盡¶
　　耕耨之處今年遇閏麥秋較晩青黄不接為日更¶
　　長嗷嗷小民良深廑念著𫝊諭該督撫等將被灾¶
　　州縣再行詳察應如何再加分别振糶之處一靣¶
　　奏聞一靣酌量辦理俾未盡涸出之區得資餬口¶
　　　欽此○又¶
　諭江南淮揚徐海及靈虹睢宿一帶地方上年被灾¶
　　甚重經朕降㫖截漕撥帑增給振銀多方籌辦並¶
<pb:KR2m0013_WYG_057-43b>¶
　　𠡠地方官加意撫綏灾户皆已得所其積水漸消¶
　　之地亦皆次第補種二麥可望有收惟是今年閏¶
　　月節候較遲麥秋尚早例振之期已將届滿窮黎¶
　　餬口之資更宜豫為區畫著該督撫等就各州縣¶
　　衛灾地重輕察明極次貧户再行分别加振一月¶
　　兩月其無庸加振者仍酌量平糶以濟民食一靣¶
　　督率所屬實力察辦一靣奏聞欽此○又¶
　諭上下兩江被灾州縣已疊次加恩前因今年遇閏¶
<pb:KR2m0013_WYG_057-44a>¶
　　恐青黄不接之日民食拮据𫝊諭該督撫察明酌¶
　　量再加振䘏今據奏請分别加振平糶著照所請¶
　　將上江之宿鳯陽臨淮懐逺虹靈璧泗盱眙五河¶
　　等九州縣長淮鳯陽泗州等三衛下江之阜寧鹽¶
　　城興化海沭陽山陽清河桃源安東髙郵泰甘泉¶
　　寳應銅山沛邳宿遷睢寧等十八州縣鎮江淮安¶
　　大河揚州徐州等五衛無論極次貧户皆再加振¶
　　一月其餘灾輕州縣仍及時平糶以資接濟該督¶
<pb:KR2m0013_WYG_057-44b>¶
　　撫等其督率所屬加意拯䘏務使灾黎均沾實惠¶
　　　欽此○又覆準安省夀定等州縣乾&KR0173;十七年¶
　　　秋被水灾共振過貧民貧軍貧生銀五萬二千¶
　　　六百六十九兩有竒○二十年¶
　諭江南淮徐等屬連年被水原繫積歉之區今窪地¶
　　又被水淹民力必致拮据朕心深切軫念著該督¶
　　撫等速行察明被水州縣貧民應振䘏者分别振¶
　　䘏所有涸出地畝尚可補種秋禾者即行借給耔¶
<pb:KR2m0013_WYG_057-45a>¶
　　種速令補種務俾口食有資灾黎不致失所欽此¶
　　　○又¶
　諭江蘇等各府屬今年被水成灾朕心深為軫念己¶
　　屢經降㫖截漕撥粟俾振糶所需務従寛裕其應¶
　　振户口並令銀米兼振但該處見在糧價稍昂著¶
　　加恩每米一石加給銀二錢以敷買食至本年應¶
　　運漕糧除已截畱外見届開徴該省既經被水米¶
　　色顆粒自當稍減所有交倉之米並著不論紅白¶
<pb:KR2m0013_WYG_057-45b>¶
　　秈秔地方官酌量可收一體準予收兌此等米竢¶
　　兌運抵通即先行撥放俸餉該部遵諭速行欽此¶
　　　○又¶
　諭浙江杭湖紹等府屬今秋雨水過多偶被偏灾朕¶
　　屢降㫖令該督加意撫綏蠲緩並截漕偹用見今¶
　　已届冬令灾民口食維艱朕心深為軫念著將被¶
　　灾較重之山隂會稽餘姚上虞安吉五州縣極貧¶
　　加振三月次貧加振兩月仁和歸安烏程徳清長¶
<pb:KR2m0013_WYG_057-46a>¶
　　興武康諸暨蕭山八縣曹娥金山鳴鶴下砂四場¶
　　湖州守禦一所被灾稍輕之處極貧加振兩月次¶
　　貧加振一月並準其銀榖兼振該處見在糧價稍¶
　　昂若照例酌給猶恐小民不敷買食再著加恩每¶
　　榖一石折銀七錢每米一石折銀一兩四錢該督¶
　　撫等分委妥員實力察辦毋任胥吏乘機侵扣務¶
　　使灾黎均沾實惠欽此○又覆準蘇屬上元等州¶
　　　縣乾隆十七年夏秋水旱風潮田禾被灾共振¶
<pb:KR2m0013_WYG_057-46b>¶
　　　濟灾民銀七千七百六十六兩六錢又振䘏倒¶
　　　房銀二千八百九十八兩各有竒應準其照數¶
　　　開銷○又覆準安省泗盱等州縣乾&KR0173;十九年¶
　　　秋禾被水振過貧民貧軍銀一萬八千八百六¶
　　　十六兩六錢有竒¶
　　　一平糶順治十七年議準常平倉榖春夏出糶¶
　　　秋冬糴還平價生息務期便民如遇㐫荒即按¶
　　　數㪚給灾户貧民飭有司實力奉行○康熙三¶
<pb:KR2m0013_WYG_057-47a>¶
　　　十年覆準直屬所捐米榖大縣存五千石中縣¶
　　　四千石小縣三千石倘遇荒歉即以此項給㪚¶
　　　其畱倉餘剰者皆於每年三四月照市價平糶¶
　　　五月初旬將平糶價銀盡數解貯道庫九月初¶
　　　旬各州縣仍領出糴新榖還倉○三十三年¶
諭各州縣積貯米榖減價發糶於民生大有禆益霸州¶
　等被灾地方所積榖除㪚振外餘著減價發糶其沿¶
　河一帶景州等各州縣衛著將山東漕米毎嵗截畱¶
<pb:KR2m0013_WYG_057-47b>¶
　二千石亦發糶以平米價欽此○四十年題準截畱¶
　　　楚省漕糧四萬五千石分發淮安等處平糶以¶
　　　濟民食○四十二年議準將山東附近州縣漕¶
　　　糧截畱二萬石運送被灾州縣減價平糶○雍¶
　　　正三年議準廣東於通省府州縣存倉榖數多¶
　　　者開倉平糶即將價銀付榖少之州縣糴榖存¶
　　　貯其有虧闕者嚴追完補再廣西桂林等府捐¶
　　　榖糶三價直不必糴榖還倉仍買榖運交廣東¶
<pb:KR2m0013_WYG_057-48a>¶
　　　分貯○四年議準平糶之時如有姦商勢豪居¶
　　　積射利者即時訪挐按律治罪該州縣官不嚴¶
　　　行察禁該督撫題叅交部議處○又議準凡有¶
　　　平糶州縣多立厰所各豫定日期令附近村莊¶
　　　居民赴厰糴買該州縣官親行監糶毋使窮民¶
　　　有逺渉守候之苦○又議準州縣官有將平糶¶
　　　米榖雜以灰沙者一經察出或百姓首告該督¶
　　　撫即指名題叅徔重治罪其所糶倉榖或積貯¶
<pb:KR2m0013_WYG_057-48b>¶
　　　年乆及零星量糶稍有虧折各州縣據實詳報¶
　　　每石準銷三升該督撫覈實稽察倘有揑報者¶
　　　亦即指叅交部治罪○十一年¶
諭前據直𨽻奏請順天天津等七府五州酌量運米以¶
　備平糶並將所存倉榖存七糶三以濟民食朕已允¶
　行今思此時正當青黄不接糧價漸昂各處皆有常¶
　平倉榖其存貯倉榖萬石以外者準其存七糶三萬¶
　石以内者準其於糶三之外酌量加增若存貯甚少¶
<pb:KR2m0013_WYG_057-49a>¶
　者或增運北倉漕米或撥領鄰近倉儲務令各處米¶
　價得平小民易於糴買欽此○十二年議準地方偶¶
　　　遇歉收即動本地方積貯倉榖減價平糶或存¶
　　　七糶三尚有不足則酌量詳報不必拘定糶三¶
　　　之數○十三年議準平糶常平倉榖凡遇價直¶
　　　偶貴各該州縣酌定賣價一靣開糶一靣詳報¶
　　　○乾隆元年¶
　諭積貯平糶之法原以便民乃聞各省州縣於倉榖¶
<pb:KR2m0013_WYG_057-49b>¶
　　出入竟有派累百姓者當出糶之時則派單令其¶
　　納銀領榖若干及買補之時則派單令其納榖領¶
　　銀若干納銀則收書重取其贏餘納榖則倉胥大¶
　　肆其勒抑每至以霉爛之榖充為乾潔小民畏勢¶
　　不敢不領惟有隠忍賠累而已更有山多田少之¶
　　地産榖無多而該地方官不能向他處採買但按¶
　　田畝冊籍覈算發價派令百姓將田畝嵗收之榖¶
　　交倉絶不為民間計及葢藏至有十餘畝之田而¶
<pb:KR2m0013_WYG_057-50a>¶
　　亦責其承買米榖者在附郭居民去倉不逺尚可¶
　　就近轉輸至於逺鄉僻壌離城百里或七八十里¶
　　之遥亦一概令其領銀納榖小民負戴越嶺登山¶
　　窮日之力始至交納之所而奸胥蠹吏又復任意¶
　　畱難及平糶之日窵逺鄉村更不能均沾實惠是¶
　　不䝉積貯之益而徒有轉運之苦良法羙意行之¶
　　不善以致流弊種種其作何變通使閭閻實受其¶
　　惠而無有擾累各該督撫大吏當悉心籌畫令有¶
<pb:KR2m0013_WYG_057-50b>¶
　　司實力奉行以副朕愛飬斯民之至意欽此○又¶
　　　議準地方年嵗豐歉不常時價低昂不一如該¶
　　　州縣連年豐收平糶之時時價較前常價畧有¶
　　　增長即照常價減糶以為出陳易新之計如遇¶
　　　歉嵗時價髙昂民食維艱若糶賣之時先恐不¶
　　　敷買補而稍為減價虚應平糶之名於民食仍¶
　　　無禆益應令歉收時大加酌減以濟民食○三¶
　　　年議準出糶倉糧如遇歉嵗平糶酌量於鄉鎮¶
<pb:KR2m0013_WYG_057-51a>¶
　　　村莊增厰糶賣豐年仍在城中發糶並令貧户¶
　　　齎甲牌赴糴分圖輪買○又覆準陜省甘肅平¶
　　　糶倉糧除在城在鄉見在倉厰分貯地方臨時¶
　　　平糶外其餘村莊鎮堡酌量道路逺近於適中¶
　　　之地設厰運糶不必增建倉厰致滋糜費○又¶
　　　議準衝要之所東西南北分設各厰老幼男婦¶
　　　令其分路出入不使擁擠守候豫期先將時價¶
　　　減價實賣若干之處榜示曉諭至於鄉村市鎮¶
<pb:KR2m0013_WYG_057-51b>¶
　　　離城窵逺將倉榖運徃酌量鄉户多少以定糶¶
　　　榖之數其監糶之人一邑佐雜無㡬既須在城¶
　　　監糶勢難兼須應飭地方官即於本地衿耆内¶
　　　擇其篤實謹飭有身家者申報上司委其辦理¶
　　　有成效者給奬不肖者斥之○又議準平糶除¶
　　　近城二十里以内仍聽赴城就糴其二十里以¶
　　　外按地方廣狭於適中之大鄉鎮分設糶厰將¶
　　　米榖運徃遴委教職佐貳監看不得専任衙役¶
<pb:KR2m0013_WYG_057-52a>¶
　　　○又議淮平糶之時應令貧户各齎門牌赴厰¶
　　　騐糶保甲稽察糶給之數毎户以二斗為率不¶
　　　許過多○六年¶
　諭國家設立平糶之法乃惠濟貧民第一要務但恐¶
　　發賣官榖之處與鄉村相隔遥逺則小民赴糴為¶
　　艱是以乾隆二年因直隷山東平糶濟民曾降諭¶
　　㫖如離府縣城郭路逺鄉村有司當設法運糶倘¶
　　脚價無出或動存公銀或動正項錢糧今年江浙¶
<pb:KR2m0013_WYG_057-52b>¶
　　地方有被灾之州縣明年麥秋以前非平糶不能¶
　　接濟民食該督撫務飭有司審度道路之逺近將¶
　　倉米四路分糶以就民便著各該督撫妥協辦理¶
　　　欽此○七年¶
　諭徔前蘇撫奏請減價糶榖於成熟之年毎石照市¶
　　價覈減五分米貴之年毎石照市價減一錢此葢¶
　　欲杜奸民賤糴貴糶之弊也但思尋常出陳易新¶
　　之際自應遵此例行假令荒歉之嵗榖價甚昂止¶
<pb:KR2m0013_WYG_057-53a>¶
　　照例減價一錢則窮民得米仍屬艱難不沾恩澤¶
　　嗣後著該督撫臨時酌量情形應減若干豫行奏¶
　　聞請㫖如有奸民賤糴貴糶之弊嚴挐究治欽此¶
　　　○又¶
　諭各省凡遇嵗歉米貴之年著該督撫即飭地方官¶
　　多出倉貯減價平糶務期有濟民食毋得拘&KR0378;成¶
　　例欽此○又¶
　諭各省地方毎遇歉收米價昂貴國家動發倉儲減¶
<pb:KR2m0013_WYG_057-53b>¶
　　價平糶乃飬民之切務然有司經理不善即滋弊¶
　　端是以乾隆四年有奏請減價糶榖於成熟之年¶
　　毎石照市價減五分米貴之年毎石照市價減一¶
　　錢者本年二月間特降諭㫖令該督撫等於地方¶
　　歉收平糶之時酌量情形應減若干豫行奏聞請¶
　　㫖今朕再四思維地方當饑饉之時黎民乏食朝¶
　　廷百計區畫方且開倉發粟急圖拯濟一振再振¶
　　以安全之豈有於平糶一節豫防姦民之賤糴貴¶
<pb:KR2m0013_WYG_057-54a>¶
　　糶不為多減價直而使嗷嗷待哺之窮民仍復艱¶
　　於餬口乎况赴倉糴買官米與赴店糴買市米其¶
　　難易判然又可歴數銀色有髙低之不等等頭有¶
　　輕重之不同道里有逺近之各殊守候有乆暫之¶
　　莫定此在平時且然何况年荒乏米之日若官價¶
　　照時價畧為少減則所差㡬何是國家徒有平糶¶
　　之恩而閭閻未受平糶之益也朕痌瘝在抱言念¶
　　及此再明白曉諭嗣後務將該地方實在情形必¶
<pb:KR2m0013_WYG_057-54b>¶
　　須減價若干方與百姓有益之處確實奏聞請㫖¶
　　至於姦民當歉收之年圖利囤積將官榖賤糴貴¶
　　糶則惟在州縣官嚴行察挐倘或疎漏隠匿該督¶
　　撫即刻嚴叅徔重治罪欽此○又議準各省荒歉¶
　　　之嵗窮民待哺孔殷向奉¶
　恩綸準其大加酌減閭閻已沾惠澤惟是各省道里¶
　　　逺近不等情形緩急不同若必竢奏請之後始¶
　　　行減糶恐小民不免守候之苦應通行各省如¶
<pb:KR2m0013_WYG_057-55a>¶
　　　遇荒歉之嵗督撫審其實在情形將必須減價¶
　　　若干始於生民有益之處一靣奏聞一靣辦理¶
　　　○十五年¶
　諭朕明春廵幸江浙曾經降㫖毎省各截畱漕糧十¶
　　萬石以資平糶之用今據浙撫奏稱温台各屬今¶
　　嵗秋收稍薄米價未免增長等語著將浙省乾隆¶
　　十五年漕糧再截留五萬石俾糶用充裕民食有¶
　　資所有截留撥運事冝仍著該撫詳悉酌籌妥恊¶
<pb:KR2m0013_WYG_057-55b>¶
　　辦理欽此○十六年¶
　諭京師米價較徃年漸覺昂貴向来八旗米厰原為¶
　　平減市價而設但照舊發糶恐尚不足以資調劑¶
　　徔前曾因米貴增設厰&KR0560;遣乾清門侍衛等分&KR0560;¶
　　監糶今雖不至如甚貴之年但米價既昂應酌量¶
　　增設米&KR0560;自於民食有益著在京總理事務王大¶
　　臣速行定議一靣辦理一靣奏聞欽此遵¶
　㫖議準八旗内務府二十七米&KR0560;並五城各厰應令¶
<pb:KR2m0013_WYG_057-56a>¶
　　　該管官實力奉行如米不敷陸續赴倉支領倘¶
　　　有姦户囤積旗民争糴以及各&KR0560;厰重等稱收¶
　　　等弊令各旗都統歩軍統領都察院五城御史¶
　　　順天府尹嚴行察拏究治見在¶
　　京師米價老米毎石一兩六錢五分稄米倉米皆¶
　　　毎石一兩五錢五分若僅照從前奏準毎石減¶
　　　時價一錢平糶似不足以資調劑請照乾隆十¶
　　　三年之例老米毎石定價一兩四錢稄米倉米¶
<pb:KR2m0013_WYG_057-56b>¶
　　　毎石定價一兩二錢糶賣之米銀錢兼收再京¶
　　　外各米價亦未平減農民買食維艱請於四路¶
　　　同知駐劄之處分設四厰各發米二千石即令¶
　　　各該同知就近經管平糶並令通永霸昌二道¶
　　　督率辦理酌委科道官四人各部賢能司官八¶
　　　人前徃督察其米悉照京厰定價零星糶賣多¶
　　　不過一石並酌量分設米厰毋致擁擠務須嚴¶
　　　密稽察勿使姦民囤積如該地方官稽察不周¶
<pb:KR2m0013_WYG_057-57a>¶
　　　致滋弊竇該科道察出叅處至八旗五城米&KR0560;¶
　　　並各鄉增設米厰應需之米令倉塲侍郎毎米¶
　　　千石發老米二百石稄米倉米各四百石以便¶
　　　民食其四鄉需用米即速分倉照例撥車運送¶
　　　四路同知所有一應稽察平糶各事冝均照乾¶
　　　隆九年之例辦理○又¶
　諭前因京師米價騰貴朕經降㫖於京城及四鄉分¶
　　設米厰減價平糶今回鑾至京聞市價仍復稍昂¶
<pb:KR2m0013_WYG_057-57b>¶
　　目前麥收雖近尚未登塲正資米接濟著再撥米¶
　　十萬石照前所辦平糶章程辦理以裕民食欽此¶
　　　○又¶
　諭前因京師米價稍昂經朕屢降諭㫖特撥倉米於¶
　　城鄉分&KR0560;平糶以濟民食但念京師内外既有八¶
　　旗及五城平糶米&KR0560;又經賞給兵丁季米米糧充¶
　　裕易於購買惟四鄉地方所設米厰僅各一處其¶
　　村莊僻逺者未免徃返艱難當此青黄不接之候¶
<pb:KR2m0013_WYG_057-58a>¶
　　需米孔殷應照乾隆二年之例俾四鄉增設米厰¶
　　得以就近糴買更為有益並遣御前侍衛前徃督¶
　　察如有姦徒市儈乘機射利私販囤積者著順天¶
　　府歩軍統領衙門多差廵役嚴行察拏從重治罪¶
　　其如何分撥米增設米厰之處著軍機大臣速議¶
　　具奏欽此遵¶
　㫖議準見䝉¶
　聖恩賞給八旗兵米一季即於閏五月開放將来¶
<pb:KR2m0013_WYG_057-58b>¶
　　京城内外米糧自必充裕八旗五城毋庸更行撥¶
　　　糶此次酌撥米十萬石悉運徃四鄉平糶以便¶
　　　民食○又¶
　諭浙省温台等處米價昂貴本地存倉米榖不敷平¶
　　糶著江浙二省督撫於浙省及江省稍近州縣常¶
　　平倉榖内酌量應需數目作速撥動碾米運徃温¶
　　台等屬接濟平糶其平常闕額即於浙省冬兌漕¶
　　糧内照數截畱撥補還倉欽此○又¶
<pb:KR2m0013_WYG_057-59a>¶
　諭據浙撫奏稱浙省見資糶振請於湖廣兩省撥榖¶
　　碾米協濟若繫額外溢榖即補浙省未足之額若¶
　　繫額榖則將浙省見存糶價解楚歸欵等語著照¶
　　所請令楚省督撫酌量撥榖碾米二十萬石即著¶
　　浙省委官前至漢口接運赴浙以備振糶之用欽¶
　　　此○十七年¶
　諭江西南康九江廣信饒州四府屬上年收成歉薄¶
　　經冬及春雨雪嚴寒糧價益貴朕心深為軫念著¶
<pb:KR2m0013_WYG_057-59b>¶
　　該撫速行妥協籌辦或就近動撥倉糧大為減價¶
　　平糶或即賜以一月振䘏總不必拘定勘不成灾¶
　　常例務俾窮黎得續饔飱不致失所欽此○二十¶
　　　年¶
　諭地方被灾米貴所頼商販流通接濟是以向来嚴¶
　　禁遏糴前復諄切訓諭封疆大吏宜以救患䘏灾¶
　　為心豈可妄分畛域總河於修防事宜是其専責¶
　　民間灾振本非所職乃竟出諭禁止販運雖邀淮¶
<pb:KR2m0013_WYG_057-60a>¶
　　屬一隅感頌而罔顧他郡之嗷嗷殊屬糊塗不知¶
　　政體著交部嚴察議奏欽此¶
　　　一貸粟康熙三十年¶
諭山西平陽府岳陽等八州縣被灾人民將五臺崞縣¶
　儲米借給欽此○又覆準山西平陽府屬夏聞等十¶
　　　五縣再將太原大同二府屬買貯&KR0162;米借給○¶
　　　三十一年覆準山東存貯&KR0162;榖二十八萬九千¶
　　　餘石酌量借給窮民接濟春耕○又覆準山西¶
<pb:KR2m0013_WYG_057-60b>¶
　　　夏聞等縣&KR0162;項將竣饑民日増各州縣有分貯¶
　　　米價令借給窮民○又覆準陜西西鳯二府屬¶
　　　疊遭荒旱動州縣捐銀借給以為種耔之用○¶
　　　三十五年¶
諭直隷寳坻等州縣被水今年錢糧業已免徴無可蠲¶
　䘏該撫責成賢能地方官確察實繫窮民借支倉米¶
　務令均沾實惠不致流離失所欽此○三十八年覆¶
　　　準直屬贊皇縣向因土賊為害居民悉多逃避¶
<pb:KR2m0013_WYG_057-61a>¶
　　　今漸歸鄉里失業已乆資生無術暫動倉糧借¶
　　　給牛種耔粒○四十一年覆準將西寧運送西¶
　　　安糧米借給本地窮民○又覆準山東海豐等¶
　　　州縣被水於積貯糶三存七米榖借糶並行以¶
　　　濟窮民○四十二年覆準將¶
　　盛京所貯米榖酌量借給捕牲烏喇虞人○四十¶
　　　三年覆準河南見存倉榖毎年將一半存倉備¶
　　　振一半借給窮民○四十五年題準¶
<pb:KR2m0013_WYG_057-61b>¶
　　畿輔米價漸昂已將常平倉米榖動十分之三減¶
　　　糶其有實在窮民無力買米者亦於三分之中¶
　　　酌量借給○四十七年題準河南各州縣常平¶
　　　倉存貯米榖毎年三分之一出陳易新令將新¶
　　　貯倉榖亦照常平倉之例不必限定借數隨民¶
　　　便借給○六十年覆準直隷大名府長垣等四¶
　　　州縣因黄沁水溢秋禾被淹貧民乏食該州縣¶
　　　將存倉米榖借給如有不敷於截畱漕米内動¶
<pb:KR2m0013_WYG_057-62a>¶
　　　支○又覆準黒龍江兵丁水手人等所種地畝¶
　　　被灾借給口糧○又覆準陜西甘肅五十九年¶
　　　夏秋被灾今值春耕撥解庫銀二十萬兩借給¶
　　　耔種○雍正三年覆準東省曺縣魚臺縣黄水¶
　　　漫溢被淹窮黎難於度日暫動常平倉榖酌量¶
　　　借給○又覆準直省州縣遇借給民糧之時有¶
　　　貧乏兵丁需借米榖者該管官詳報督撫一靣¶
　　　報部一靣批行該州縣察騐得實取具該管官¶
<pb:KR2m0013_WYG_057-62b>¶
　　　弁印領借給○又議準出借米榖務令各州縣¶
　　　官按名靣給秋熟之後按户繳還若吏胥䝉溷¶
　　　揑名虚領追欠無著將揑領之胥吏從重治罪¶
　　　其所欠米榖即於該州縣官名下追還並照失¶
　　　察例治罪○七年題準廣東潮州城守饒平平¶
　　　鎮三營照例於青黄不接時將買貯倉榖借給¶
　　　窮兵○八年題準陜西西安縣蔚州蔚縣被旱¶
　　　被雹居民乏食動用存倉社榖蔚州並動用存¶
<pb:KR2m0013_WYG_057-63a>¶
　　　貯晋省兵米酌量借給○乾隆二年¶
　諭各省出借倉榖於秋後還倉時有毎石加息榖一¶
　　斗之例如地方本非歉嵗循例出陳易新則應照¶
　　例加息若值歉收之年國家方振䘏之不遑非平¶
　　時貸榖者可比至還倉時止應完納正榖不應令¶
　　其加息將此永著為例欽此○三年題準粤東各¶
　　　屬民借社倉米榖槩行停止加息豐收之年毎¶
　　　石加耗三升如遇收成稍歉即將應加耗榖一¶
<pb:KR2m0013_WYG_057-63b>¶
　　　并免其交倉○又議準各省出借倉榖仍照舊¶
　　　例分别年嵗豐歉收息免息至廣東福建等省¶
　　　向不收息者令照舊辦理○四年議準出借米¶
　　　榖除被灾州縣毋庸收息外如收成九分十分¶
　　　及收成八分者仍照舊毎石收息榖一斗其收¶
　　　成五分六分七分者免其加息○又議準出借¶
　　　米榖如本年收成五分者緩至来年秋後徴還¶
　　　收成六分者本年先還一半次年徴還一半收¶
<pb:KR2m0013_WYG_057-64a>¶
　　　成七分者本年秋後免息徴還收成八分九分¶
　　　十分者本年秋後加息還倉○六年¶
　諭自上冬及新正以来直隷山東山西河南陜西五¶
　　省陸續奏報均得瑞雪春日載陽土膏滋潤播種¶
　　不可後時著五省督撫轉飭有司勸導小民努力¶
　　東作其有貧乏之家耔種不足者量為借助欽此¶
　　　○七年¶
　諭上江鳯潁泗三屬連年被潦民困為甚著將三屬¶
<pb:KR2m0013_WYG_057-64b>¶
　　已振貧民再借與口糧一月其正月止振之處去¶
　　麥秋尚逺最貧之民借與口糧兩月至五分灾不¶
　　振者定例於春月酌借口糧統於秋成還倉若近¶
　　處米榖不敷由逺處撥運恐緩不濟急即照例用¶
　　銀折借欽此○又覆準江蘇所屬之江浦六合山¶
　　　陽阜寜清河桃源安東淮安大河興化銅山沛¶
　　　蕭邳宿遷睢寜海沭陽共十八州縣衛雨雹水¶
　　　溢傷損二麥秧田各州縣衛除興化一縣外其¶
<pb:KR2m0013_WYG_057-65a>¶
　　　餘皆繫上年被水之後貧民補種秋禾皆屬艱¶
　　　難應於常平倉項下或動米榖或動糶價借給¶
　　　耔種口糧所借倉糧秋成免息還倉○又題準¶
　　　鳯陽臨淮等二十四州縣衛被淹地畝將来涸¶
　　　出貧民不能自偹麥種於附近豫省購買二麥¶
　　　借給百姓竢豐收之後分兩年交還○又¶
　諭江南被灾之後著有司勸諭灾民愛䕶耕牛官借¶
　　給草價以資牧飬欽此○八年¶
<pb:KR2m0013_WYG_057-65b>¶
　諭江南淮揚徐鳯頴泗等五府一州上年水灾甚重¶
　　兵丁食用艱難準在司庫借支一季餉銀於今年¶
　　分作四季扣還今朕聞各省糧價漸増若再扣還¶
　　借項則食用更苦著將前借一季餉銀緩至本年¶
　　秋成後㪚給冬餉時扣起作四季扣還欽此○九¶
　　　年題準四川冕寜縣被水不及十分之四實不¶
　　　成灾無庸議振於来嵗青黄不接之時酌借倉¶
　　　榖以紓民力○又奏準四川西昌縣被水各户¶
<pb:KR2m0013_WYG_057-66a>¶
　　　借給倉榖又瀘寜被雹各户借給倉榖均於秋¶
　　　後免息還倉至南江縣屬被雹各户所借倉榖¶
　　　竢来嵗秋後免息還倉○十年題準江南鳯臺¶
　　　潁上䝉城三縣被雹貧民在常平倉内借給口¶
　　　糧耔種如倉榖不敷即動銀折借○又奏準直¶
　　　隷天津府屬之慶雲縣地瘠民貧被灾之後耕¶
　　　牛甚少應給銀三千兩令天津府知府委官前¶
　　　赴張家口採買耕牛送交慶雲縣㪚給無力貧¶
<pb:KR2m0013_WYG_057-66b>¶
　　　民田多者毎户給與一牛田少者兩三户給與¶
　　　一牛俾得盡力南畝廣行播種○十一年議準¶
　　　陜西西安榆林葭州等七州縣毎嵗糶三榖内¶
　　　除出借給外其餘糧米盡數出糶交價府庫以¶
　　　為次年借給出口種地窮民牛具之需○又¶
　諭直隷鹽山慶雲寜津三縣原屬上年灾重之地先¶
　　經借給耔種口糧此時想已告匱著照大小户口¶
　　再借口糧一月以資接濟按畝借給耔種粟米四¶
<pb:KR2m0013_WYG_057-67a>¶
　　升以資耕作欽此○十三年¶
　諭山東莱州府屬之髙密平度膠昌邑即墨五州縣¶
　　當積歉之後本年復被水灾民間耕牛不敷犂種¶
　　若不豫為籌畫更恐坐誤春耕著照乾隆十年直¶
　　隷慶雲等縣之例於東省庫貯本年振濟用剰銀¶
　　内動撥購買耕牛賞給俾小民力作有資以示惠¶
　　濟窮黎之意欽此○十六年¶
　諭今嵗浙省被旱成灾米糧昂貴著加恩將浙省被¶
<pb:KR2m0013_WYG_057-67b>¶
　　灾各標恊營綠旗兵丁毎名借給米二石竢各省¶
　　恊濟米運到及截有漕米之日該督撫分次借給¶
　　於十七十八兩年内扣餉歸款欽此○又¶
　諭朕因浙省寜紹等屬歉收米貴曾降㫖將被灾各¶
　　標恊營兵令借給米糧以資接濟念該省今年旱¶
　　灾稍重各屬米糧一例昂貴著再加恩將浙江通¶
　　省兵丁毎名借給一季餉銀於司庫内動項借給¶
　　竢明年夏季後分作四季扣還欽此○又題準安¶
<pb:KR2m0013_WYG_057-68a>¶
　　　省乾隆二四六七八九等年夀宿等州縣衛原¶
　　　借耔種口糧牛草計未完米榖等項共三萬六¶
　　　千二百五十三石五斗五升銀九萬六千六百¶
　　　四十七兩九錢五分各有竒内應催還米麥等¶
　　　項共千五百九十八石三斗八升銀千一百八¶
　　　十七兩一分各有竒實欠米榖等項共三萬四¶
　　　千六百五十五石一斗五升銀九萬五千四百¶
　　　六十兩九錢三分各有竒實在無力完繳應準¶
<pb:KR2m0013_WYG_057-68b>¶
　　　豁免○十七年奏準各省被灾貧民借給耔種¶
　　　口糧夏灾借給者於秋後免息還倉秋灾借給¶
　　　者於次年麥熟後免息還倉均扣限一年自十¶
　　　七年為始扣限造報以昭畫一¶
　¶
　¶
　¶
欽定大清會典則例卷五十四¶
