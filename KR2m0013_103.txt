# -*- mode: mandoku-view; -*-
#+TITLE: 欽定大清會典則例
#+DATE: 2015-08-24 22:50:07.015469
#+PROPERTY: ID KR2m0013
#+PROPERTY: BASEEDITION WYG    
#+PROPERTY: JUAN 卷九十九
<pb:KR2m0013_WYG_103-1a>¶
欽定四庫全書¶
欽定大清㑹典則例卷九十九¶
　　　樂部¶
　　　　神樂署¶
　　　一中和韶樂樂章¶
圜丘(黄鐘/為宮)九奏迎¶
帝神奏始平之章曰欽承純祜兮於昭有融時維永清¶
　　　兮四海攸同輸忱元祀兮從律調風穆將景福¶
<pb:KR2m0013_WYG_103-1b>¶
　　　兮迺眷微躬淵思髙厚兮期亮天工聿章彝序¶
　　　兮夙夜宣通雲軿延佇兮鸞輅空濛翠旗紛裊¶
　　　兮列缺豐隆肅始和暢兮恭仰蒼穹百靈祇衞¶
　　　兮齋明辟公神來燕娭兮惟帝時聰協昭慈惠¶
　　　兮逖鑒臣衷○奠玉帛奏景平之章曰靈旗爰¶
　　　止兮樂在縣執事有恪兮奉玉筵聿昭誠敬兮¶
　　　駿奔前嘉玉量幣兮相後先來格洋洋兮思儼¶
　　　然臣忱翼翼兮告中䖍○進俎奏咸平之章曰¶
<pb:KR2m0013_WYG_103-2a>¶
　　　吉蠲為饎兮肅豆籩升餚列俎兮敢弗䖍毛炰¶
　　　繭栗兮薦膏鮮致潔陶匏兮香水泉願垂降鑒¶
　　　兮駐雲駢錫嘉福兮億萬斯年○初獻奏壽平¶
　　　之章曰玉斚肅陳兮明光桂漿初醖兮信芳臣¶
　　　心廸惠兮奉觴醴齊載德兮馨香靈慈徽眷兮¶
　　　矞皇勤仰止兮斯徜徉○亞獻奏嘉平之章曰¶
　　　考鐘拂舞兮再進瑶觴翼翼昭事兮次第肅將¶
　　　睟顔容與兮蒼几煇煌穆穆居歆兮和氣洋洋¶
<pb:KR2m0013_WYG_103-2b>¶
　　　生民望澤兮仰睨玉房榮泉瑞露兮慶無疆○¶
　　　終獻奏永平之章曰終獻兮玉斚清肅秬鬯兮¶
　　　薦和羮磬管鏘鏘兮祀孔明旨酒盈盈兮勿替¶
　　　思成明命顧諟兮福羣生八龍蜿蜒兮苞羽和¶
　　　鳴○徹饌奏熙平之章曰一陽復兮協氣伸盥¶
　　　薦畢兮精白陳旋廢徹兮敢逡廵禮將成兮樂¶
　　　欣欣瞻九閶兮轉洪鈞福施下逮兮佑此人民¶
　　　　送¶
<pb:KR2m0013_WYG_103-3a>¶
帝神奏清平之章曰升中告成兮晻靄壇場穆思廻盻¶
　　　兮雲駕洋洋臣求時惠兮感思馨香願䝉博産¶
　　　兮多士思皇天施地育兮百穀蕃昌殖我嘉師¶
　　　兮正直平康○望燎奏太平之章曰隆儀告備¶
　　　兮誠既將有虔秉火兮&KR0778;越芳雷車電邁兮九¶
　　　龍驤紫氛四塞兮靈旗揚蒸民䝉福兮順五常¶
　　　惟予小子兮敬戒永臧¶
祈穀迎¶
<pb:KR2m0013_WYG_103-3b>¶
帝神奏祈平之章曰帝篤佑民兮求莫匪舒小民何依¶
　　　兮飲食惟需莫嘉於榖兮萬事權輿為民請命¶
　　　兮豈非在予日用辛兮百辟趨暾將出兮東風¶
　　　徐惟予小子兮敬盥陳孚皇皇龍駕兮穆將愉¶
　　　○奠玉帛奏綏平之章曰念兹稼穡兮惟民天¶
　　　農用八政兮食為先雨暘時若兮玉燭全粒我¶
　　　蒸民兮迄用康年仰三無私兮昭事虔奉璋承¶
　　　帛兮慄若臨淵○進俎奏萬平之章曰鼎烹兮¶
<pb:KR2m0013_WYG_103-4a>¶
　　　苾芬嘉薦兮無文升繭栗兮惟犉羶薌達兮干¶
　　　雲昭民力兮普存惟明徳兮馨聞○初獻奏寳¶
　　　平之章曰初獻兮元酒盈致純潔兮儲精誠瑟¶
　　　黄流兮罍承酌其中兮外清明儼對越兮維清¶
　　　帝心歆假兮綏我思成○亞獻奏穰平之章曰¶
　　　犧尊啟兮告䖍清酤既馨兮陳前禮再獻兮祠¶
　　　筵光煜爚兮非煙神悅懌兮僾然惠我嘉生兮¶
　　　大有年○終獻奏瑞平之章曰終獻兮奉明粢¶
<pb:KR2m0013_WYG_103-4b>¶
　　　苾芬嘉㫖兮清醴既釃神其衎兮錫祉禮成於¶
　　　三兮陳辭願灑餘&KR0267;兮沭羣黎臣拜手兮青墀¶
　　　○徹饌奏渥平之章曰俎豆具陳兮庶品宜肸¶
　　　蠁昭鑒兮荷帝慈饌告備兮玉几登歌洋溢兮¶
　　　廢徹不遲肅微忱兮告終事上帝居歆兮錫純¶
　　　禧○送¶
帝神奏滋平之章曰祗奉天威兮弗敢康小心翼翼兮¶
　　　昭穹蒼雲垂九天兮露瀼瀼翠旗羽節兮上翺¶
<pb:KR2m0013_WYG_103-5a>¶
　　　翔臣拜下風兮肅徬徨願沛汪澤兮民多葢藏¶
　　　○望燎奏穀平之章曰卬首兮天閶混茫一氣¶
　　　兮浩無方&KR0778;蕭束帛兮薦馨香精誠感格兮降¶
　　　福穰穰四時順序兮百穀以昌臣同兆姓兮咸¶
　　　荷恩光¶
雩祭迎¶
帝神奏靄平之章曰粒我蒸民兮神降嘉生雨暘時若¶
　　　兮百穀用成龍見而雩兮先民有程臣膺天祚¶
<pb:KR2m0013_WYG_103-5b>¶
　　　兮敢不祗承念我農兮心靡寧肅明禋兮殫精¶
　　　誠靈皇皇兮穆以清金支五色兮罨靄蜺旌○¶
　　　奠玉帛奏雲平之章曰玉帛載陳兮磬管鏘鏘¶
　　　為民請命兮惕弗敢康令清和兮遂百昌麥秀¶
　　　岐兮禾茀稂日照九兮時雨滂俾萬寳兮千斯¶
　　　倉○進俎奏需平之章曰越十雨兮越五風三¶
　　　光昭明兮嘉氣䝉天所子兮𣺌躬予小子兮凛¶
　　　降豐紛總總兮賴皇穹犉牡鬺烹兮達臣衷○¶
<pb:KR2m0013_WYG_103-6a>¶
　　　初獻奏霖平之章曰酌彼兮罍洗飶芬兮椒香¶
　　　愧明德兮維馨假黍稷兮誠將願大父兮念兹¶
　　　衆子穆將愉兮綏以豐穰○亞獻奏露平之章¶
　　　曰再酌兮醑清仰在上兮明明庶來格兮鑒誠¶
　　　曷敢必兮屛營合萬國兮形神精承神至尊兮¶
　　　思成○終獻奏霑平之章曰三酌兮成純備物¶
　　　致志兮敬陳多士兮駿奔靈承無斁兮明禋維¶
　　　蕃釐兮媪神雨留甘兮良苗懐新○徹饌奏靈¶
<pb:KR2m0013_WYG_103-6b>¶
　　　平之章曰禮將成兮舞已終徹弗遲兮畏神恫¶
　　　願留福兮惠吾農神之貺兮協氣融遂及私兮¶
　　　越我公五者來備兮錫用豐○送¶
帝神奏霮平之章曰祥風瑞靄兮彌靈壇上帝居歆兮¶
　　　風肅然左蒼龍兮右白虎般裔裔兮糺縵縵仰¶
　　　九閶兮返御介祉釐兮康年○望燎奏霈平之¶
　　　章曰碧翏翏兮不可度思九奏終兮爟火晳而¶
　　　神光四燭兮休氣夥頤安匪舒兮抑抑威儀帝¶
<pb:KR2m0013_WYG_103-7a>¶
　　　求民莫兮日鑒在兹錫福繁祉兮庶徵曰時○¶
　御製大雩樂章¶
　　瞻彼朱鳥鶉首是臨協紀辨律羽蟲徵音萬物芸¶
　　生有壬有林有事南郊陟降維欽瞻仰昊天生物¶
　　為心○維國有本匪民伊何維民有天匪食則那¶
　　為民祈福平秩南訛我祀敢後我樂維和鼉鼓淵¶
　　淵童舞娑娑○自古在昔春郊夏雩旱則致禱田¶
　　燭朝趨盛禮既陳神留以愉雷師闐闐飛廉衙衙¶
<pb:KR2m0013_WYG_103-7b>¶
　　霈時甘霖利我新畬○於穆穹宇在郊之南對越¶
　　嚴恭上帝是臨庇䕃嘉榖用將悃忱惴惴我躬肅¶
　　肅我心六事自責仰彼桑林○權輿粒食實維后¶
　　稷百王承之永奠邦極惟予小子臨民無德敢懈¶
　　祈年潔衷翼翼命彼秩宗古禮是式○古禮是式¶
　　值兹吉辰玉磬金鐘大羮維醇元衣八列舞羽繽¶
　　紛既侑上帝亦右從神尚鑒我衷錫我康年○惟¶
　　天可感曰惟誠恪惟農可稔曰惟力作恃天慢人¶
<pb:KR2m0013_WYG_103-8a>¶
　　弗刈弗穫尚勤農哉服田孔樂咨爾保介庤乃錢¶
　　鎛○我禮既畢我誠已將風馬電車旋駕九閶山¶
　　川出雲為靈澤滂雨公及私興鋤利甿億萬斯年¶
　　農夫之慶¶
方澤(林鐘/為宮)八奏迎¶
神奏中平之章曰吉蠲兮玉宇開薰風兮自南來鳯馭¶
　　　紛兮後先岳瀆靄兮徘徊肅展禮兮報功沛靈¶
　　　澤兮九垓○奠玉帛奏廣平之章曰式時吉土¶
<pb:KR2m0013_WYG_103-8b>¶
　　　兮中壇毖我郊兆兮孔安辟公趨蹌兮就列考¶
　　　鐘伐鼓兮舞干黄琮纎縞兮既奠靈光下燭兮¶
　　　誠丹○進俎奏含平之章曰禮行樂奏兮未央¶
　　　嘉肴有踐兮大房牲牷告歆兮惟恪民力普存¶
　　　兮肅將厚載資生兮無外儿筵來格兮洋洋○¶
　　　初獻奏大平之章曰醴齊融冶兮信芳博碩升¶
　　　庖兮鼎方清風穆穆兮休氣翔神明和樂兮舉¶
　　　初觴洽百禮兮禋祀罄九土兮豐穰○亞獻奏¶
<pb:KR2m0013_WYG_103-9a>¶
　　　安平之章曰一茅三脊兮縮漿山罍雲羃兮馨¶
　　　香介黍稷兮芳旨再滌犧尊兮敬將樂成八變¶
　　　兮綴兆儼皇祇兮悅康○終獻奏時平之章曰¶
　　　紫壇兮嘉氣盈旨酒思柔兮和且平凛兹陟降¶
　　　兮心屏營禮成三獻兮薦玉觥含𢎞光大兮德¶
　　　厚靈佑丕基兮永清○徹饌奏貞平之章曰玉¶
　　　俎列兮庶品該黄琮告徹兮雲翔徊晏隂定兮¶
　　　曦景回南訛秩兮日恢台肅惟昭明兮孔邇覃¶
<pb:KR2m0013_WYG_103-9b>¶
　　　博厚兮奠九垓○送¶
神奏寧平之章曰靈旗兮雲路遵飛龍蜿兮髙旻隂儀¶
　　　粹兮德純眷四海兮無塵配皇穹兮兩大綏下¶
　　　土兮蒸民¶
太廟時饗(太蔟/為宮)六奏迎¶
神奏貽平之章曰肇兹區夏世德欽崇九州維宅王業¶
　　　自東戎甲十三&KR0108;起飛龍維神格思皇靈顯融¶
　　　　奠帛初獻奏敉平之章曰於皇祖考克配上¶
<pb:KR2m0013_WYG_103-10a>¶
　　　天越文武功萬邦是宣孝孫受命不忘不愆羮¶
　　　牆永慕時薦斯䖍○亞獻奏敷平之章曰毖祀¶
　　　精忱洋洋如生尊罍再舉於赫昭明藹然有容¶
　　　愾然有聲我懐靡及惕若中情○終獻奏紹平¶
　　　之章曰粤若祖德誕受方國肆予小子大猷是¶
　　　式欲報之德昊天罔極慇勤三獻中心翼翼○¶
　　　徹饌奏光平之章曰庶物既陳九奏具舉告成¶
　　　於祖亦右皇妣敬徹不遲用終殷祀式禮如兹¶
<pb:KR2m0013_WYG_103-10b>¶
　　　皇其燕喜○還宮奏乂平之章曰對越無方陟¶
　　　降無迹寢祏靜淵孔安且吉惟靈在天惟主在¶
　　　室於萬斯年孝思無斁¶
　大祫迎¶
神奏開平之章曰承眷命兮撫萬邦嗣丕基兮祖德昌¶
　　　溯謨烈兮唐哉皇虔嵗祀兮式舊章肅對越兮¶
　　　誠悃將尚來格兮仰休光○奠帛初獻奏肅平¶
　　　之章曰粤我先兮肇俄朶長白山兮鵲銜果綿¶
<pb:KR2m0013_WYG_103-11a>¶
　　　𤓰瓞兮天所佐明之侵兮殲其左混中外兮逮¶
　　　乎我奉太室兮安以妥○亞獻奏協平之章曰¶
　　　紛葳㽔兮列聖臨儼對越兮心欽欽陳纎縞兮¶
　　　有壬林擊浮磬兮彈朱琴恪溥將兮俶來歆錫¶
　　　嘉祉兮天地心○終獻奏裕平之章曰椒飶芬¶
　　　兮神留俞爵三獻兮㫖清醑萬羽干兮樂孔都¶
　　　禮明備兮罔敢渝神醉止兮咸樂胥永啟佑兮¶
　　　披皇圖○徹饌奏誠平之章曰祝幣陳兮神燕¶
<pb:KR2m0013_WYG_103-11b>¶
　　　娭尊俎將兮反威儀悦且康兮徹弗遲不可度¶
　　　兮矧射思禋有成兮釐百宜鑒精誠兮茀祿綏¶
　　　○還宮奏成平之章曰龍之馭兮旋穆清神之¶
　　　御兮式丹楹瞻列聖兮僾容聲廻靈眄兮佑丕¶
　　　承維神聽兮和且平繼序皇兮亶休徵¶
　社稷壇(春以夾鐘為宮/秋以南呂為宮)七奏迎¶
　神奏登平之章曰媪神蕃釐兮厚德隆嘉生繁祉兮¶
　　　功化同壇壝儼肅兮風露融我稷翼翼兮黍芃¶
<pb:KR2m0013_WYG_103-12a>¶
　　　芃望雲駕兮驂鸞龍植璧秉圭兮冀感通○奠¶
　　　玉帛初獻奏茂平之章曰恪恭禋祀兮肅且雍¶
　　　清醑既載兮臨齋宮朝踐初舉兮玉帛共洋洋¶
　　　在上兮鑒予衷○亞獻奏育平之章曰樂具入¶
　　　奏兮聲喤喤鬱鬯再升兮賓八鄉厚徳配地兮¶
　　　佑家邦綏我豐年兮兆庶康○終獻奏敦平之¶
　　　章曰方壇北宇兮神中央盈庭萬舞兮帗低昂¶
　　　酌酒三爵兮桂醑香清雖舊邦兮命溥將○徹¶
<pb:KR2m0013_WYG_103-12b>¶
　　　饌奏博平之章曰大房籩豆兮儼成行歆此吉¶
　　　蠲兮神廸嘗廢徹不遲兮餘芬芳桐生茂豫兮¶
　　　百穀昌○送¶
　神奏樂平之章曰孔蓋翠旌兮隨風颺龍輈容與兮¶
　　　指天閶咫尺神靈兮隔穹蒼願流景祚兮貺皇¶
　　　章○望瘞奏徵平之章曰玉既陳兮延景光禮¶
　　　既洽兮恭瘞藏願神聼兮時予匡垂神佑兮永¶
　　　無疆¶
<pb:KR2m0013_WYG_103-13a>¶
　祈雨報謝(祈雨以夾鐘為宮/報祀以南呂為宮)六奏迎¶
　神奏延豐之章曰九土博厚兮阜嘉生方壇五色兮¶
　　　祀孔明甿力穡兮服耕仰甘膏兮百穀用成熙¶
　　　雲路兮瞻翠旌殷闓澤兮展精誠○奠玉帛初¶
　　　獻奏介豐之章曰神來格兮宜我黍稷兩圭有¶
　　　邸兮馨明德罍尊湛湛兮干羽飭油雲澍雨兮¶
　　　溥下國○亞獻奏滋豐之章曰奏齍明兮申載¶
　　　觴龍出泉兮靈安翔周寰宇兮滂洋載神庥兮¶
<pb:KR2m0013_WYG_103-13b>¶
　　　悅康○三獻奏霈豐之章曰帗容與兮奮皇舞¶
　　　聲逺姚兮震靈鼓爵三奏兮縮桂醑號屏來御¶
　　　兮德施普○徹饌奏綏豐之章曰協笙磬兮告¶
　　　吉蠲神廸嘗兮禮莫愆心齋肅兮増惕乾咨田¶
　　　畯兮其樂有年○送¶
　神奏貽豐之章曰撫懐心兮神聿歸華蓋郅偈兮驂¶
　　　虬騑洪釐渥兮雨祁祁公私霑足兮孰知所為¶
　　　　望瘞奏溥豐之章曰宣祝嘏兮列瘞繒貺允¶
<pb:KR2m0013_WYG_103-14a>¶
　　　答兮時欽承髙原下隰兮以莫不興歌率育兮¶
　　　慶三登¶
　日壇(太蔟/為宮)七奏迎¶
　神奏寅曦之章曰曦馭兮寅賓光煜爚兮紅輪春已¶
　　　融兮交泰循典禮兮明禋嚴大采兮祗肅神之¶
　　　來兮如雲○奠玉帛奏明曦之章曰杲黄道兮¶
　　　暾出東肅將享兮玉帛同美齊翼兮王君公盥¶
　　　以薦兮昭格通○初獻奏清曦之章曰御景風¶
<pb:KR2m0013_WYG_103-14b>¶
　　　兮下帝扄酌黄目兮椒其馨爵方舉兮歌且舞¶
　　　漾和盎兮龍旗青○亞獻奏咸曦之章曰再舉¶
　　　勺兮鬱金香嘉樂合兮舞洋洋徳恢大兮神在¶
　　　沛澹容與兮進霞觴○終獻奏純曦之章曰式¶
　　　禮莫愆兮昭清終以告䖍兮休成願神且留兮¶
　　　鑒茹以妥以侑兮忱誠○徹饌奏延曦之章曰¶
　　　物之備兮希德馨神欲起兮景杳㝠徹不遲兮¶
　　　咸肅穆照臨下土兮瞻曜靈○送¶
<pb:KR2m0013_WYG_103-15a>¶
　神奏歸曦之章曰雲車征兮風馬翔猋萬里兮臨萬¶
　　　方報神功兮以時享祈神祐兮永無疆¶
　月壇(南呂/為宮)六奏迎¶
　神奏迎光之章曰繼日代明兮象麗天式遵九道兮¶
　　　臨八埏玉律分秋兮西顥躔聿修毖祀兮樂在¶
　　　縣○奠玉帛初獻奏升光之章曰少采兮將事¶
　　　玉帛兮載陳式舉黄流兮挹犧尊籩豆靜嘉兮¶
　　　肴核芬○亞獻奏瑶光之章曰齊醍兮載獻神¶
<pb:KR2m0013_WYG_103-15b>¶
　　　之來兮肅然仰肸蠁兮鑒顧挹清光兮几筵○¶
　　　終獻奏瑞光之章曰戞瑟鳴琴兮鋗玉鏘神嘉¶
　　　虞兮申三觴金波穆穆兮珠焆黃休嘉砰隱兮¶
　　　溢四方○徹饌奏涵光之章曰對越在天兮禮¶
　　　成徹登豆兮湛露零神悅懌兮德馨世曼夀兮¶
　　　安以寧○送¶
　神奏保光之章曰駕卿雲兮景星御和風兮霞軿神¶
　　　留俞兮壇宇福率土之黃丁¶
<pb:KR2m0013_WYG_103-16a>¶
　帝王廟(春以夾鐘為宮/秋以南呂為宮)六奏迎¶
　神奏肇平之章曰撫時兮極隆造經綸兮顯庸總古¶
　　　今兮一揆貽大寳兮微躬仰徽猷兮有嚴閟宮¶
　　　予稽首兮下風○奠帛初獻奏興平之章曰莽¶
　　　若雲兮神之行予仰止兮在廷承筐篚兮既登¶
　　　偃靈蓋兮翠旌鑒予情兮歆享薦芳馨兮肅成¶
　　　○亞獻奏崇平之章曰貳觴兮酒行念昔致治¶
　　　兮永清瞻龍衮兮若英願紹錫兮嘉平○終獻¶
<pb:KR2m0013_WYG_103-16b>¶
　　　奏恬平之章曰鬱鬯兮獻終萬舞洋洋兮沭清¶
　　　風龍鸞徐整兮企予示周行兮廸予衷○徹饌¶
　　　奏淳平之章曰盍肴蒸兮畢升五音㑹兮滿盈¶
　　　禮將徹兮䖍告鑒孔忱兮載翼載登○送¶
　神奏匡平之章曰羽幢繚繞兮動回風和鸞並馭兮¶
　　　歸天宮五雲擁兮髙馳翔願回靈盼兮錫年豐¶
　　　駕羣龍兮一氣中焄蒿芬烈兮實㝠通望神光¶
　　　兮遥燭惟終古兮是崇¶
<pb:KR2m0013_WYG_103-17a>¶
　文廟(春以夾鐘為宮/秋以南呂為宮)六奏迎¶
　神奏昭平之章曰大哉至聖徳盛道隆生民未有百¶
　　　王是崇典則昭垂式兹辟雍載虔簠簋載嚴鼓¶
　　　鐘○奠帛初獻奏宣平之章曰覺我生民陶鑄¶
　　　賢聖巍巍泰山實予景行禮備樂和豆籩嘉靜¶
　　　既述六經爰斟三正○亞獻奏秩平之章曰至¶
　　　哉聖師克明明德木鐸萬年惟民之則清酒既¶
　　　醑言觀秉翟太和常流英材斯植○終獻奏敘¶
<pb:KR2m0013_WYG_103-17b>¶
　　　平之章曰猗歟素王示予物軌瞻之在前師表¶
　　　萬祀酌彼金罍我酒惟旨登獻雖終弗遐有喜¶
　　　○徹饌奏懿平之章曰璧水淵淵芹芳藻潔既¶
　　　歆宣聖亦儀十哲聲金振玉告兹將徹鬷假有¶
　　　成日月昭揭○送¶
　神奏德平之章曰煌煌辟雍四方來宗既陶樂育多¶
　　　士景從如土斯埴如金在鎔佐予敷治俗美時¶
　　　雍¶
<pb:KR2m0013_WYG_103-18a>¶
　　　直省¶
　文廟六奏迎¶
　神奏昭平之章曰大哉孔子先覺先知與天地參萬¶
　　　世之師祥徵麟紱韻答金絲日月既揭乾坤清¶
　　　夷○初獻奏宣平之章曰予懐明徳玉振金聲¶
　　　生民未有展也大成俎豆千古春秋上丁清酒¶
　　　既載其香始升○亞獻奏秩平之章曰式禮莫¶
　　　愆升堂再獻響協鼖鏞誠孚罍甗肅肅雍雍譽¶
<pb:KR2m0013_WYG_103-18b>¶
　　　髦斯彦禮陶樂淑相觀而善○終獻奏敘平之¶
　　　章曰自古在昔先民有作皮弁祭菜於論斯樂¶
　　　惟天牖民惟聖時若彝倫攸敘至今木鐸○徹¶
　　　饌奏懿平之章曰先師有言祭則受福四海黌¶
　　　宮疇敢不肅禮成告徹母疏母瀆樂所自生中¶
　　　原有菽○送¶
　神奏德平之章曰鳬繹峩峩洙泗洋洋景行行止流¶
　　　澤無疆聿昭祀事祀事孔明化我蒸民育我膠¶
<pb:KR2m0013_WYG_103-19a>¶
　　　庠¶
　先農壇(姑洗/為宮)七奏迎¶
　神奏永豐之章曰先農播穀克配彼天粒我蒸民於¶
　　　萬斯年農祥晨正協風滿旜曰予小子宜稼於¶
　　　田○奠帛初獻奏時豐之章曰厥初生民萬彚¶
　　　莫辨神錫之庥嘉種乃誕斯德曷酬何名可贊¶
　　　我酒惟旨是用初獻○亞獻奏咸豐之章曰無¶
　　　物稱徳惟誠有孚載升玉瓚神肯留虞惟兹兆¶
<pb:KR2m0013_WYG_103-19b>¶
　　　庶豈異古初神曾子之今其食諸○終獻奏大¶
　　　豐之章曰秬秠穈芑皆神所貽以之饗神式食¶
　　　庶㡬神其丕佑佑我黔黎萬方大有&KR1162;此三推¶
　　　○徹饌奏屢豐之章曰青祇司職土膏脈起日¶
　　　涓吉亥舉耕耤禮神安留俞不我遐棄執事告¶
　　　徹予將舉趾○送¶
　神奏報豐之章曰匪且有且匪今斯今靈雨崇朝田¶
　　　稼萬金考鐘伐鼓戞瑟鳴琴神歸何所大地秧¶
<pb:KR2m0013_WYG_103-20a>¶
　　　鍼○望瘞奏慶豐之章曰肅肅靈壇昭昭上天¶
　　　神下神歸其風肅然玉版蒼幣瘞埋告虔神之¶
　　　聽之錫大有年¶
　先蠶壇(仲呂/為宮)六奏迎¶
　神奏庥平之章曰軒轅御籙時西陵位正妃柔桑沃¶
　　　載陽遲黼黻元黃共祀事稱繭更繰絲龍精報¶
　　　貺椒室宗師○初獻奏承平之章曰春隄栁綻¶
　　　金倉庚有好音衣褘翟致精忱后月躬應教織¶
<pb:KR2m0013_WYG_103-20b>¶
　　　絍柘館式齋心黄流初薦肸蠁如臨○亞獻奏¶
　　　均平之章曰清和日正長靈壇水一方紆香陌¶
　　　執籧筐桑葉隂濃風澹蕩八育普嘉祥黄流再¶
　　　薦降福穰穰○終獻奏齊平之章曰神臯接上¶
　　　園葭蘆翠浪翻鶯聲滑藕花繁天棘絲絲初引¶
　　　蔓三薦潔蘋蘩雲依寶鼎露浥旗旛○徹饌奏¶
　　　柔平之章曰公宮吉禮成有齋奉豆登僮僮被¶
　　　肅肅升廢徹毋遲咸祗敬法坎不常盈萬方衣¶
<pb:KR2m0013_WYG_103-21a>¶
　　　被百福其朋○送¶
　神奏洽平之章曰神風拂廣筵靈香下肅然儀不&KR1135;¶
　　　禮無愆禺馬流星相炳絢玉蝀亙平川萬方衣¶
　　　被瑞繭登編¶
　神祇壇祈雨報謝(天神黃鐘為宮/地祇林鐘為宮)六奏迎¶
　神奏祈豐之章曰雲車馳兮風斾征雷闐闐兮雨㝠¶
　　　㝠表六合兮穹青横大川兮揚靈紛總總兮來¶
　　　㑹穆予心兮齋明○奠帛初獻奏華豐之章曰¶
<pb:KR2m0013_WYG_103-21b>¶
　　　束帛戔戔兮筐篚將昭誠素兮鬯馨香瘼此下¶
　　　民兮候有望神垂鴻祐兮未渠央○亞獻奏興¶
　　　豐之章曰疏羃兮再啟芳齊兮載陳惠邀兮神¶
　　　貺福我兮民人○終獻奏儀豐之章曰犧尊兮¶
　　　三滌㫖酒兮思柔誠無斁兮嘉薦神燕娭兮降¶
　　　休○徹饌奏和豐之章曰禮旣成兮孔殷潔明¶
　　　粢兮苾芬廢徹兮不遲至敬兮無文○送¶
　神奏錫豐之章曰流形兮露生苞符兮孕靈介我黍¶
<pb:KR2m0013_WYG_103-22a>¶
　　　稷兮曰雨而雨神之格思兮祀事孔明¶
　岱廟(林鐘/為宮)六奏迎¶
　神奏祈豐之章曰資元氣兮鎮青陽鼓橐籥兮孕靈¶
　　　祥行時令兮東廵式展禮兮誠將○奠帛初獻¶
　　　奏華豐之章曰金壇肅穆兮黼帷張瑟黄流兮¶
　　　茅縮漿昭誠素兮舉初觴神斯陟降兮格馨香¶
　　　○亞獻奏興豐之章曰日觀兮雞鳴天門兮鳯¶
　　　翔犧尊兮再獻維神兮降康○終獻奏儀豐之¶
<pb:KR2m0013_WYG_103-22b>¶
　　　章曰醴齊兮三薦金牒兮煇煌申至敬兮無祈¶
　　　鑒予誠兮齋莊○徹饌奏和豐之章曰瞻石閭¶
　　　兮在望實籩豆兮大房黍稷兮非馨明徳兮是¶
　　　將○送¶
　神奏錫豐之章曰禮成兮孔臧神駕兮龍驤膚寸而¶
　　　合兮觸石而起彌於六合兮降福穰穰¶
　嵩廟(林鐘/為宮)六奏迎¶
　神奏祈豐之章曰維靈嶽兮鎮中央展時廵兮洛之¶
<pb:KR2m0013_WYG_103-23a>¶
　　　陽虔望秩兮懐柔儼對越兮神光○奠帛初獻¶
　　　奏華豐之章曰石闕岧嶤兮鳴鳯翔奏瑶笙兮¶
　　　肅祼將初奉斚兮陳篚筐至誠昭格兮福無疆¶
　　　○亞獻奏興豐之章曰潁水兮安怡維嶺兮青¶
　　　蒼黄琮兮告薦椒醑兮芬芳○終獻奏儀豐之¶
　　　章曰香升兮華黍三滌兮嘉觴答靈響兮嵩門¶
　　　登萬寳兮咸昌○徹饌奏和豐之章曰三臺蔚¶
　　　兮峻極二室鬱兮相望告徹兮維時懐徳兮靡¶
<pb:KR2m0013_WYG_103-23b>¶
　　　忘○送¶
　神奏錫豐之章曰雲車兮龍驤仰止兮髙閶玉漿含¶
　　　滋兮金璧呈瑞配天作鎮兮長發其祥¶
　　　望祭¶
　長白山六奏迎¶
　神奏祈豐之章曰天作髙山兮作而康鍾王氣兮應¶
　　　期昌廵豐沛兮來望躬禋祀兮虔將○初獻奏¶
　　　華豐之章曰飶黄流兮進初觴緬仙源兮心遫¶
<pb:KR2m0013_WYG_103-24a>¶
　　　莊靄佳氣兮鬱蒼蒼欣來格兮惠無疆○亞獻¶
　　　奏興豐之章曰朱果兮實蕃靈淵兮澤滂清尊¶
　　　兮再獻綿祚兮純常○終獻奏儀豐之章曰具¶
　　　薦兮玉饌三酌兮瓊漿思王迹兮彌欽清緝熙¶
　　　兮敢忘○徹饌奏和豐之章曰松花水兮湯湯¶
　　　鴨緣波兮泱泱神飫兮錫釐如川至兮莫量○¶
　　　送¶
　神奏錫豐之章曰祀事兮孔臧昭假兮永明邁周岐¶
<pb:KR2m0013_WYG_103-24b>¶
　　　兮越殷土萬有千嵗兮長發其祥¶
　太嵗殿(太蔟/為宮)六奏迎¶
　　神奏保平之章曰協兹五紀嵗月日辰天惟顯思¶
　　　神職攸分於赫太嵗統馭百神承天之徳隂隲¶
　　　下民○奠帛初獻奏定平之章曰禮崇明祀涓¶
　　　選休成潔齋滌志量幣告誠祈福維何福我蒼¶
　　　生陳饋奉酎瞻仰雲旌○亞獻奏嘏平之章曰¶
　　　百末蘭生有毖其香升歌清越磬管鏘鏘牲牷¶
<pb:KR2m0013_WYG_103-25a>¶
　　　肥腯嘉薦令芳神其歆止在上洋洋○終獻奏¶
　　　富平之章曰執事有嚴再拜稽首三爵既升以¶
　　　妥以侑盥薦有孚肅兹籩豆神其歆止人民曼¶
　　　壽○徹饌奏盈平之章曰王省惟嵗有報有祈¶
　　　六氣無易平衡正璣嘉生蕃祉澤及蜎飛百禮¶
　　　以洽承神吉輝○送¶
　　神奏豐平之章曰神兮旋馭肅瞻景光靈飇上下¶
　　　無體無方嘉承惠和億兆溥將嵗嵗大有神其¶
<pb:KR2m0013_WYG_103-25b>¶
　　　廸嘗¶
　　　祈雨報謝迎¶
　　神奏需豐之章曰持元化兮富媪神秉嵗籥兮六¶
　　　氣均馳雲車兮風旗殷闐闐兮天門情徬徨兮¶
　　　孔殷神之來兮康我民○奠帛初獻奏宜豐之¶
　　　章曰薦嘉幣兮芳醴清練予素兮升飶馨紛肸¶
　　　蠁兮格歆甘膏沃兮神所令○亞獻奏晉豐之¶
　　　章曰啟山罍兮攝椒漿侑神宮兮靈洋洋族雲¶
<pb:KR2m0013_WYG_103-26a>¶
　　　興兮使我心若惠嘉生兮降康○終獻奏協豐¶
　　　之章曰清斚兮三㪺揚翟籥兮載愉靈回翔兮¶
　　　六幕澤霶霈兮遍八區○徹饌奏應豐之章曰¶
　　　禮儀備兮孔時音繁㑹兮徹不遲昭靈貺兮迓¶
　　　蕃祉田多稼兮汜濩之○送¶
　　神奏洽豐之章曰顧億兆兮誠求渥甘澍兮神之¶
　　　休慶時若兮百昌遂惠我無疆兮嵗有秋¶
　¶
<pb:KR2m0013_WYG_103-26b>¶
　¶
　¶
　¶
　¶
　¶
　¶
　¶
欽定大清㑹典則例卷九十九¶
