# -*- mode: mandoku-view; -*-
#+TITLE: 欽定大清會典則例
#+DATE: 2015-08-24 22:50:06.605745
#+PROPERTY: ID KR2m0013
#+PROPERTY: BASEEDITION WYG    
#+PROPERTY: JUAN 卷八十四  
<pb:KR2m0013_WYG_088-1a>¶
欽定四庫全書¶
欽定大清會典則例卷八十四¶
　　　禮部¶
　　　　祠祭清吏同¶
　　　羣祀一¶
　　　一祀¶
　　北極佑聖真君於¶
　　地安門外日中坊橋東廟曰¶
<pb:KR2m0013_WYG_088-1b>¶
　　靈眀顯佑宫○順治八年定每年㳟遇¶
　萬夀聖節遣官祀¶
　　北極佑聖真君用白色禮神制帛一核桃荔枝龍¶
　　　眼棗栗各一盤(各祠廟/果品同)饅首五盤餻五盤餅四¶
　　　盤大寳糚花一茶三琖¶
　　　一祀¶
　　司火之神¶
　　廟建於¶
<pb:KR2m0013_WYG_088-2a>¶
　　地安門日中坊橋西每年六月二十三二日遣官祀¶
　　火神○康熙二年定祀用白色禮神制帛一羊一¶
　　　豕一果品五盤尊一爵三○雍正八年奏準每¶
　　　嵗祀¶
　　火神廟加少牢為太牢○乾隆十八年奏準祀¶
　　火神改用紅色禮神制帛¶
　　　一祀¶
　　礮神○康熙二十八年定每歳九月初一日陳礮¶
<pb:KR2m0013_WYG_088-2b>¶
　　　位於盧溝橋沙鍋村八旗按翼排列各設¶
　　神位皆羊一豕一鑪一鐙二爵三共尊二設祝案¶
　　　於鑲黄旗礮位前賛禮郎引承祭都統於鑲黄¶
　　　旗礮位前上香三獻讀祝文行禮餘七旗都統¶
　　　各於本旗礮位前隨承祭官上香三獻行禮各¶
　　　望燎副都統以下等官皆陪祀咸補服○康熙¶
　　　三十五年¶
聖祖仁皇帝親征噶爾丹遣官致祭¶
<pb:KR2m0013_WYG_088-3a>¶
　　火礮之神行禮如儀○三十六年大軍凱旋翼日¶
　　　遣官祭¶
　　太嵗之神於¶
　　太嵗殿¶
　　道路之神於¶
　　天安門設一¶
　　壇於安定門外祭隨營旗纛於鑲黄旗教場設一¶
　　壇於徳勝門外祭隨營礮位於正黄旗教塲各陳¶
<pb:KR2m0013_WYG_088-3b>¶
　　　牛一羊一豕一果五盤㸃香燭奠帛獻爵讀祝¶
　　　文致祭分遣大臣二人主祭凡管纛之大臣官¶
　　　員皆陪祀於¶
　　旗纛壇火噐營大臣官員皆陪祀於¶
　　礮位壇○雍正三年定每三年一次遣官祀¶
　　礮神○乾隆十八年定每三年一次祀¶
　　礮神遣都統或副都統每旗各一人承祭各用太¶
　　　常賛禮郎二人引禮賛禮郎通賛每旗增設酒¶
<pb:KR2m0013_WYG_088-4a>¶
　　　琖三十祝文内書¶
　皇帝遣某官等致祭(書鑲黄旗都統名如鑲黄旗都/統以事書次旗都統名由太常)¶
　　　(寺臨時開/列具奏)¶
　　　火噐營祭八旗¶
　　礮神乾隆十四年定於盧溝橋沙鍋村致祭每年¶
　　　請¶
　㫖舉行祭時共設一案以火噐營總統一人承祭火¶
　　　噐營官員咸補服陪祭上香讀祝獻爵望燎均¶
<pb:KR2m0013_WYG_088-4b>¶
　　　與漢軍祭礮儀同¶
<pb:KR2m0013_WYG_088-5a>¶
　　　羣祀二¶
　　　一祭¶
　　都城隍之神¶
　　廟建於都城西南隅每嵗秋月諏吉遣太常寺卿¶
　　　致祭○順治三年定祭用白色禮神制帛一羊¶
　　　一豕一鉶二簠二簋二𥸅十豆十尊一爵三○¶
　　　八年題準每年¶
　萬夀聖節遣官致祭用帛一牛羊豕各一果品五盤¶
<pb:KR2m0013_WYG_088-5b>¶
　　　尊一爵三○雍正三年議凖嗣後祭¶
　　都城隍廟前期太常寺開列部院尚書左都御史¶
　　　題請¶
　欽命一人致祭¶
　　　一祭¶
　　東嶽之神¶
　　廟建於¶
　　朝陽門外每年¶
<pb:KR2m0013_WYG_088-6a>¶
　萬夀聖節遣官致祭○順治八年定祭用青色禮神¶
　　　制帛一牛一羊一豕一果品五盤尊一爵三¶
　　　一祭¶
　　昭靈沛澤龍王之神康熙二十年以¶
　　都城西北三十餘里金山之麓舊有黑龍潭禱雨¶
　　　輒應重建祠宇¶
御製碑文勒石○雍正二年以禱雨霑足¶
御製碑文¶
<pb:KR2m0013_WYG_088-6b>¶
親灑宸翰勒石¶
　　廟庭○乾隆三年¶
　諭黑龍潭龍神福國佑民靈顯素著每遇京師雨澤¶
　　愆期祈禱必應是眀神功徳實能膏潤田疇順成¶
　　年穀為萬姓之所仰頼昔年¶
皇祖式廓廟貌建立豐碑¶
皇考又復易以黄瓦用昭敬禮今應議加封號以示尊¶
　　崇著大學士會同該部定議具奏欽此遵¶
<pb:KR2m0013_WYG_088-7a>¶
　㫖議準¶
　勅封為昭靈沛澤龍王之神製造神牌安設供奉遣¶
　　　官致祭一次祭文由翰林院撰擬祭品由太常¶
　　　寺備辦每嵗春秋致祭用黑色禮神制帛一羊¶
　　　一豕一簠簋各二𥸅豆各十尊一爵三¶
　　　一祭¶
　　玉泉龍神¶
　　廟建於¶
<pb:KR2m0013_WYG_088-7b>¶
　　靜眀園内玉泉山○乾隆九年奉¶
　㫖封京都玉泉山龍王之神為¶
　　恵濟慈佑龍神○十六年奉¶
　㫖玉泉山龍神祠易以緑琉璃瓦○又¶
　諭京師玉泉靈源濬發為水徳之樞紐畿甸衆流環¶
　　匯皆從此瀠注朕歴品名泉實為天下苐一其澤¶
　　流潤廣恵濟者博而逺矣上有龍神祠已命所司¶
　　鳩工崇飾宜列之祀典其品式一視黑龍潭該部¶
<pb:KR2m0013_WYG_088-8a>¶
　　具儀以聞欽此遵¶
　㫖議準謹按玉泉出西山東流環注¶
　　京師距通州合白潞以逹於海靈源濬發流澤布¶
　　　恵利頼於畿輔實多允宜列之祀典竢廟工完¶
　　　竣照例遣禮部堂官一人徃祭並請¶
　勅賜鴻文勒石祠左用以昭紀¶
　　神功春秋二祭祭品儀禮均與祭¶
　　黑龍潭龍神同¶
<pb:KR2m0013_WYG_088-8b>¶
　　　一祭¶
　　后土¶
　　司工之神順治初年定遇大興作隨其營造所在¶
　　　各建采棚設¶
　　后土¶
　　司工神位遣官致祭各用白色禮神制帛一羊一¶
　　　豕一果品五盤饅首五盤餻五盤餅四盤大寳¶
　　　糚花一尊一爵三¶
<pb:KR2m0013_WYG_088-9a>¶
　　　一迎吻祭¶
　　琉璃窰神並經由一路¶
　　門神陳設禮儀均與祭¶
　　后土¶
　　司工之神同¶
　　　一祭¶
　　司機之神順治十六年織造局設機祭告¶
　　司機之神遣禮部堂官行禮一應禮儀與祭¶
<pb:KR2m0013_WYG_088-9b>¶
　　司工之神同¶
　　　一祭¶
　　司倉之神雍正七年覆準通州三倉惟大西倉舊¶
　　　有倉神祠在¶
　　京城内七倉右翼興平倉舊有太倉神廟請重加¶
　　　修葺左翼擇於海運倉照興平倉廟式建立廟¶
　　　宇城外五倉統於新建之儲濟倉建廟設¶
　　司倉神位每嵗令倉場侍郎春秋致祭各用帛一¶
<pb:KR2m0013_WYG_088-10a>¶
　　　羊一豕一果品十盤(乾鮮/各五)尊一爵三京通各倉¶
　　　監督咸朝服陪祭¶
<pb:KR2m0013_WYG_088-11a>¶
　　　羣祀三¶
　　　一祭¶
　先醫順治元年定每年春二月冬十一月上甲日遣¶
　　　官致祭¶
　先醫於太醫院署之¶
　　景恵殿殿中安奉¶
　太昊伏義氏神位於正中¶
　炎帝神農氏神位於左¶
<pb:KR2m0013_WYG_088-11b>¶
　黄帝軒轅氏神位於右東配句芒風后西配祝融力¶
　　　牧東廡設僦貸季天師岐伯伯髙少師太乙雷¶
　　　公伊尹倉公淳于意華陀皇甫謐巢元方藥王¶
　　　韋慈藏錢乙劉完素李杲神位西廡設鬼臾區¶
　　　俞跗少俞桐君馬師皇神應王扁鵲張機王叔¶
　　　和抱朴子葛洪真人孫思邈啟元子王冰朱肱¶
　　　張元素朱彦修神位以次從祀正殿以禮部尚¶
　　　書一人主祭行禮兩廡以太醫院堂官二人分¶
<pb:KR2m0013_WYG_088-12a>¶
　　　獻○雍正十二年議準春冬二季致祭¶
　先醫廟其太醫院御醫吏目等官咸齋戒陪祀¶
　　　一祭¶
　　關帝順治元年定建¶
　　關帝廟於¶
　　地安門外宛平縣之東嵗以五月十三日遣官致¶
　　　祭○九年¶
勅封忠義神武大帝○雍正三年議準¶
<pb:KR2m0013_WYG_088-12b>¶
勅封關帝¶
　　曾祖為光昭公¶
　　祖為裕昌公¶
　　父為成忠公製造神牌安奉後殿於五月致祭外¶
　　　增春秋二祭是年奉¶
㫖將¶
　　關帝大宗後裔在洛陽者授為五經博士世襲罔¶
　　　替嗣後凡有承襲均照雍正二年議定之例由¶
<pb:KR2m0013_WYG_088-13a>¶
　　　該撫送部考試文理通曉者注册竢襲職時具¶
　　　題給劄○四年奏準¶
　　關帝原籍山西解州後裔照洛陽後裔世襲之例¶
　　　授為五經博士○五年奏準每年五月十三日¶
　　　致祭前殿用牛一羊一豕一白色禮神制帛一¶
　　　果品五尊一爵三後殿用少牢餘如前殿春秋¶
　　　二祭前殿用帛一牛一羊一豕一登一鉶二簠¶
　　　簋各二𥸅豆各十尊一爵三遣官一人承祭行¶
<pb:KR2m0013_WYG_088-13b>¶
　　　三跪九叩禮後殿用帛各一羊各一豕各一鉶¶
　　　二簠簋各二𥸅豆各八尊一爵九遣太常寺堂¶
　　　官承祭行二跪六叩禮○十年覆準湖北當陽¶
　　　縣增置世襲五經博士一人奉祀¶
　　關帝塚墓¶
　　　一直省祭¶
　　關帝廟雍正七年定五月十三日及春秋二祭並¶
　　　用太牢¶
<pb:KR2m0013_WYG_088-14a>¶
　　　一祭禦災捍患諸神順治三年以黄河著異加¶
封浙人謝緒為顯佑通濟之神(宋末人行四讀書金龍/山故俗稱金龍四大王)¶
　　　廟祀江南宿遷縣○康熙十九年¶
封護國庇民妙靈昭應𢎞仁普濟天妃遣官詣福建莆¶
　　　田縣致祭祭文由翰林院撰擬香帛由太常寺¶
　　　豫偹祭品用帛一羊一豕一簠簋各二𥸅豆各¶
　　　十尊一爵三○雍正三年¶
封春秋吳國上大夫伍員為英衞公廟祀錢塘縣唐吳¶
<pb:KR2m0013_WYG_088-14b>¶
　　　越王錢鏐為誠應王廟祀臨安縣宋張夏為静¶
　　　安公廟祀蕭山縣眀紹興太守湯紹恩為寧江¶
　　　伯廟祀紹興府○四年¶
封眀禮部尚書宋禮為寧漕公老人白英為永濟之神¶
　　　均廟祀汶上縣○五年覆準¶
封漢蜀郡太守李冰為敷澤興濟通佑王其子李二郎¶
　　　為承績廣恵顯英王廟祀四川灌縣○八年加¶
封浙江顯佑侯戴繼元為保濟顯佑侯廟祀徳清縣又¶
<pb:KR2m0013_WYG_088-15a>¶
封故廣東雷州府海安營水師副將姜起龍為英佑驍¶
　　　騎將軍之神廟祀徐聞縣海口○十二年以江¶
　　　西鄱陽湖舊祀唐代忠臣張巡¶
封為顯佑安瀾之神廟祀浮梁縣○乾隆二年加¶
　封天妃為䕶國庇民妙靈昭應𢎞仁普濟福佑羣生¶
　　　天后○三年¶
　封河南人黄守才為靈佑襄濟之神廟祀陳留縣○¶
　　　四年¶
<pb:KR2m0013_WYG_088-15b>¶
　封江南人張祥為彰靈衛漕之神廟祀清河縣○八¶
　　　年¶
　封故蜀漢禆將武當為顯佑英濟廣福王廟祀廣西¶
　　　義寧縣○二十二年覆準加¶
　封天后為護國庇民妙靈昭應𢎞仁普濟福佑羣生¶
　　　誠感咸孚天后於祈報祭文内將¶
　封號書眀以上皆所在有司嵗以春秋致祭¶
　　　一¶
<pb:KR2m0013_WYG_088-16a>¶
　巡幸祭先代名臣先賢忠烈祠墓暨¶
　　本朝名臣○康熙三十六年¶
聖祖仁皇帝西巡狩至陕西横城¶
諭趙良棟乃為國宣力建功之臣來朝經過其門遣皇¶
　長子及部院諸臣徃奠致祭一次陳福曽為國効力¶
　適至此地亦著致祭一次欽此○又¶
諭朕躬親至此地寧夏陣亡官員兵丁宜察眀加恩所¶
　有陣亡官員遣官致祭欽此○四十二年¶
<pb:KR2m0013_WYG_088-16b>¶
聖祖仁皇帝西巡狩至陕西西安府¶
諭西安百里内若有本朝勲臣墳墓著察眀具奏欽此¶
　　　○乾隆十四年議準¶
　乘輿巡省中州¶
　　御道所經於附近¶
　輦路之前代名臣忠烈先賢祠墓與¶
　　本朝勲臣雖屬有間但思表墓式閭自昔著有令¶
　　　典㳟逄¶
<pb:KR2m0013_WYG_088-17a>¶
　皇帝巡俗省方禮隆咸秩應請就該撫咨開祠墓詳¶
　　　加酌議其名臣以從祀¶
　帝王廟者為斷如伊尹周公許遠吕䝉正范仲淹司¶
　　　馬光王曾韓琦岳飛等九人先賢以從祀¶
　聖廟者為斷如子貢韓愈程顥程頥邵雍朱子許衡¶
　　　等七人其祠墓均應遣賜祭醊以昭曠典又如¶
　　　殷比干墓漢關侯墓晋嵇紹祠唐顔真卿墓皆¶
　　　忠義卓越千古並應一體叨榮祭文由翰林院¶
<pb:KR2m0013_WYG_088-17b>¶
　　　撰擬香帛由太常寺祭品由地方官豫偹遣祭¶
　　　各官照例開列具奏㳟候¶
　欽命徃祭○又奏準直督咨稱¶
　　御道所經有魏裔介宋璟墓考唐臣宋璟配饗¶
　帝王廟¶
　　本朝大學士魏裔介從祀賢良祠祠墓既在¶
　　御道三十里内亦應遣官致祭祭文祭品香帛均¶
　　　照例由各衙門豫偹○十五年議準¶
<pb:KR2m0013_WYG_088-18a>¶
　車駕南巡凡先賢祠墓在¶
　　御道三十里内者據浙撫咨開到部如唐陸贄宋¶
　　　岳飛眀于謙皆從祀¶
　帝王廟眀王守仁從祀¶
　文廟¶
　　本朝徐潮從祀賢良祠皆與中州議準祀典相符¶
　　　理應遣祭又吳越王錢鏐首建江塘功徳在民¶
　　　見在臨安有祠均宜膺祀典祭文祭品及香帛¶
<pb:KR2m0013_WYG_088-18b>¶
　　　均照例豫偹○十六年議準江督咨報境内先¶
　　　賢名臣祠墓到部如㤗伯季札至徳髙風著稱¶
　　　經傳言子㳺范仲淹皆吳産從祀¶
　聖廟張玉書趙申喬從祀賢良祠均與奏準遣祭之¶
　　　例相符卞壼曹彬宗澤韓世忠徐逹常遇春方¶
　　　孝孺于成龍傅臘塔湯斌張伯行陳鵬年等皆¶
　　　非江蘇常鎮四府人但或配饗¶
　帝王廟或從祀賢良祠或忠義卓著於史册其於江¶
<pb:KR2m0013_WYG_088-19a>¶
　　　蘇地方或有功斯民或盡節兹土或歸𦵏此鄉¶
　　　祠墓既均在¶
　　御道三十里以内應一體仰邀遣祭以彰盛典¶
　　　一昭忠祠雍正二年¶
諭朕惟周禮有司勲之官凡有功者書名太常祭於大¶
　烝祭法曰以死勤事則祀之凡以崇徳報功風勵忠¶
　節也我¶
太祖髙皇帝肇造鴻圖¶
<pb:KR2m0013_WYG_088-19b>¶
太宗文皇帝式廓區夏¶
世祖章皇帝奄有萬邦自創業以至定鼎將帥之臣致¶
　命立功者不少¶
聖祖仁皇帝臨御六十一年中間殱滅三逆永清朔漠¶
　以及平定西藏臺灣雖天戈所指如疾風振槁而師¶
　旅之臣捐軀馬革及守土之官見危授命者所在多¶
　有邇者青海蕩平西域效順然自用兵以來將士奮¶
　勇前驅亦有沒於行陣者此皆盡忠報國之臣朕甚¶
<pb:KR2m0013_WYG_088-20a>¶
　嘉之亦甚憫之當於京師建立祠廟春秋妥侑世世¶
　血食其偏禆士卒力戰敵愾舎生取義者亦附列左¶
　右用褒崇大節揚表芳徽俾遠近觀聼勃然生忠義¶
　之心於治道亦有禆益仍令翰林官纂其籍貫事蹟¶
　各為立傳彚成一編垂諸永乆九卿詹事科道悉心¶
　詳議具奏欽此遵¶
㫖議定交與兵部詳考案卷行文八旗直𨽻各省督撫¶
　　　凡臨陣捐軀守土授命之文武諸臣以及偏禆¶
<pb:KR2m0013_WYG_088-20b>¶
　　　士卒赤心報國奮不顧身者將籍貫事蹟詳晰¶
　　　繕册具奏其建祠之處交與工部於¶
　　京城内相度地方鳩工庀材建立祠宇製造神牌¶
　　　㳟請¶
　欽定匾額字様行令欽天監擇吉懸挂將文武諸臣¶
　　　之位安設正祠偏將士卒之位安設兩廡入祠¶
　　　之日太常寺前期奏遣大臣一人致祭祭文由¶
　　　翰林院撰擬祭祀事宜由太常寺豫偹每年春¶
<pb:KR2m0013_WYG_088-21a>¶
　　　秋二祭均由太常寺辦理仍交翰林院詳稽¶
實録¶
　　國史方畧各館册籍移取兵部清册各為立傳彚¶
　　　成一編垂諸永乆○四年遵¶
㫖議準大臣神位於正房安設官員等位於兩傍配樓¶
　　　及後層正房作兩層安設兵丁等位於兩旁羣¶
　　　房内作五層安設正殿設七龕每龕一案每案¶
　　　素帛一果品五盤爵三中一案設羊一豕一左¶
<pb:KR2m0013_WYG_088-21b>¶
　　　三案共設羊豕各一右三案共設羊豕各一東¶
　　　配樓設五龕每龕一案每案素帛一果品五盤¶
　　　爵三五案共設羊豕各一西配樓後層正房兩¶
　　　旁正房陳設皆同其安設兵丁之羣房三十六¶
　　　間每間設一龕每龕設一案每案果品二盤豕¶
　　　肉一盤爵三嗣後春秋二祭照祭定南武壯王¶
　　　之禮遣太常寺堂官一人行禮兩配樓後層正¶
　　　房等處太常寺委官分獻○是年¶
<pb:KR2m0013_WYG_088-22a>¶
諭所議並未及宗室王大臣著將宗室王在王一處宗¶
　室大臣在大臣一處分議具奏欽此隨行文宗人府¶
　　　察眀事實至五年遵¶
㫖議準和碩敬謹莊親王尼堪神位應安設於正殿龕¶
　　　内正中英誠武勲王揚古利神位居左定南武¶
　　　壯王孔有徳神位居右追贈輔國公諡武襄巴¶
　　　爾堪神位在揚古利之次○六年廟工告竣¶
欽定勅建昭忠祠○七年遵照原議將¶
<pb:KR2m0013_WYG_088-22b>¶
欽定表奬忠勲字様匾額擇吉懸挂禮部會同工部太¶
　　　常寺堂官將王公大臣官員兵丁牌位按次安¶
　　　設讀文致祭其祭祀事宜悉照原議辦理○前¶
　　　大殿正中奉和碩敬謹莊親王尼堪英誠武勲¶
　　　王揚古利定南武壯王孔有徳追贈忠勇王黄¶
　　　芳度武襄公巴爾堪五人東次龕奉贈太傅一¶
　　　等公安北將軍諡忠勇佟國綱贈太師一等公¶
　　　諡忠烈佟養正散秩大臣一等公逹福贈一品¶
<pb:KR2m0013_WYG_088-23a>¶
　　　光禄大夫一等公議政大臣領侍衞内大臣佐¶
　　　領西哈一等侯諡襄武馬得功贈三等侯一等¶
　　　伯巴什泰一等伯都統諡武壯宜理布贈二等¶
　　　伯都統巴都里一等伯議政大臣程尼三等伯¶
　　　副都統議政大臣穆和琳太子太保兼太子太¶
　　　保文華殿大學士兼兵部尚書贈光禄大夫張¶
　　　泰贈一等伯三等輕車都尉前鋒統領議政大¶
　　　臣羅沙太子少保三等伯諡忠義王之鼎贈太¶
<pb:KR2m0013_WYG_088-23b>¶
　　　子少保兵部尚書福建總督諡忠貞范承謨額¶
　　　駙托栢大學士贈二等輕車都尉龍西太子太¶
　　　保兼太子少保文華殿大學士兼兵部尚書贈¶
　　　光禄大夫色思泰湖廣總督贈三等輕車都尉¶
　　　諡忠勇額倫特副將軍尚書查弼納贈内大臣¶
　　　兵部尚書佐領圗捫太子太保光禄大夫佟濟¶
　　　倉場總督雲騎尉王秉仁贈太子太師兵部尚¶
　　　書巡撫諡忠毅傅𢎞烈三等輕車都尉追封光¶
<pb:KR2m0013_WYG_088-24a>¶
　　　禄大夫二等子兵部尚書都統博波圖大臣長¶
　　　史諡襄壯雅賚光禄大夫議政大臣刑部尚書¶
　　　雲騎尉道禪議政大臣工部尚書世襲二等輕¶
　　　車都尉加三級光禄大夫名蓋叅賛内大臣馬¶
　　　爾薩共三十人西次龕奉續順公沈瑞輔國公¶
　　　諡襄愍巴賽大學士兵部尚書贈騎都尉諡忠¶
　　　愍莫洛禮部尚書都統一等輕車都尉布顔岱¶
　　　十六大臣一等輕車都尉兼専管佐領綽和諾¶
<pb:KR2m0013_WYG_088-24b>¶
　　　湖北巡撫柯永昇都統贈騎都尉沙里布贈太¶
　　　子少保兵部尚書巡撫諡文毅馬雄鎮贈兵部¶
　　　尚書雲貴總督諡忠果甘文焜贈太子少保兩¶
　　　廣總督佟養甲禮部侍郎䕶軍統領贈二等輕¶
　　　車都尉朝哈爾贈禮部尚書鹽運使諡忠烈髙¶
　　　天爵贈工部左侍郎䕶軍叅領費揚古贈三等¶
　　　子前鋒統領圖魯錫贈三等男䕶軍統領喀爾¶
　　　他拉贈一等輕車都尉䕶軍統領喀爾䕶吉叅¶
<pb:KR2m0013_WYG_088-25a>¶
　　　賛副都統海蘭叅賛副都統蘇圖太子少師前¶
　　　鋒統領三等輕車都尉胡里布一等輕車都尉¶
　　　䕶軍統領哈克三贈䕶軍統領佐領葉喜侍郎¶
　　　永國䕶軍統領贈三等輕車都尉阿爾岱湖廣¶
　　　提督總兵官兼輕車都尉孫定遼二十有四人¶
　　　東又次龕前鋒統領騎都尉劉哈副都統一等¶
　　　男盧錫副都統一等男科普蘇贈騎都尉副都¶
　　　統阿喀倪刑部侍郎副都統納爾特副都統錫¶
<pb:KR2m0013_WYG_088-25b>¶
　　　密賚副都統三等男科爾坤副都統一等輕車¶
　　　都尉多頗洛副都統戴豪副都統一等輕車都¶
　　　尉渾錦贈一等輕車都尉副都統魏正副都統¶
　　　二等輕車都尉羅濟贈三等輕車都尉副都統¶
　　　阿什圖贈三等輕車都尉副都統覺羅阿克善¶
　　　副都統常禄副都統贈三等輕車都尉阿爾䕶¶
　　　副都統贈騎都尉吉三贈騎都尉副都統巴雅¶
　　　思虎朗十八人西又次龕福建提督叚應舉副¶
<pb:KR2m0013_WYG_088-26a>¶
　　　都統騎都尉穆舒副都統贈雲騎尉孟魁副都¶
　　　統白原任遵化州巡撫賈維鑰副都統雲騎尉¶
　　　邁圖贈副都統前鋒叅領葛思特贈户部右侍¶
　　　郎雲南巡撫朱國治贈右副都御史巡撫張文¶
　　　衡刑部侍郎三等輕車都尉馬如璧贈工部右¶
　　　侍郎諡忠節糧儲道葉映橊贈工部侍郎巡海¶
　　　道諡忠毅陳啟泰一等輕車都尉通政使司通¶
　　　政使莫洛渾一等子穆克覃一等子贈雲騎尉¶
<pb:KR2m0013_WYG_088-26b>¶
　　　阿納逹一等子代音布贈通政使司通政使巡¶
　　　道陳丹赤一等子覺羅莫洛渾十八人東稍龕¶
　　　贈左都督太子少保總兵官諡忠愍吳萬福贈¶
　　　太子太傅總兵官徐勇贈太子少保左都督總¶
　　　兵官諡忠勇費雅逹贈太子少保總兵官諡忠¶
　　　壯朱天貴贈左都督總兵官張存福贈左都督¶
　　　都督僉事洪徵總兵官諡忠武阿爾泰贈太子¶
　　　少保總兵官歐陽凱贈光禄寺卿湖南衡永郴¶
<pb:KR2m0013_WYG_088-27a>¶
　　　兵偹道署廣西巡撫事李懋祖總兵官楊佐贈¶
　　　雲騎尉統領張廷輔贈總兵官㳺擊楊光祖前¶
　　　鋒統領定夀贈右都督總兵官王承業侍衞贈¶
　　　三等子錫喇巴江西左布政使司遲變龍十八¶
　　　人西稍龕贈雲騎尉䕶軍叅領署䕶軍統領郭¶
　　　色三等輕車都尉䕶軍統領新泰原任提督加¶
　　　贈署都督同知諡壯勇康泰二等子覺羅顧納¶
　　　岱原任總兵官加贈署都督同知司九經二等¶
<pb:KR2m0013_WYG_088-27b>¶
　　　子拜蘭三等輕車都尉總兵官郝効忠三等輕¶
　　　車都尉總兵官劉良臣三等子巴郎都爾莽鼐¶
　　　副將贈左都督楊三虎贈都督同知叅將趙登¶
　　　舉贈提督守偹紀法叅將贈總兵官甘應龍贈¶
　　　右都督副將蔡隆二等子拜三一等男路什總¶
　　　兵官康海十七人後正堂偹禦尼馬禪等一百¶
　　　十有五人左次龕贈雲騎尉䕶軍叅領倭赫等¶
　　　七十人右次龕一等輕車都尉季普哈逹等八¶
<pb:KR2m0013_WYG_088-28a>¶
　　　十人左又次龕叅將劉衍等四十五人右又次¶
　　　龕二等輕車都尉莽儀禄等四十人東配樓贈¶
　　　雲騎尉七品官覺羅星徳等七十四人左次龕¶
　　　贈雲騎尉䕶軍校徳赫得等六十九人右次龕¶
　　　贈雲騎尉驍騎校花色等七十二人左又次龕¶
　　　贈雲騎尉䕶軍校艾塔等百有八人右又次龕¶
　　　贈雲騎尉五品官薩郭等一百十有三人西配¶
　　　樓贈雲騎尉䕶軍校雅思哈等一百十有九人¶
<pb:KR2m0013_WYG_088-28b>¶
　　　左次龕䕶軍校胡紐等七十一人右次龕贈七¶
　　　品官䕶軍覺和托等七十四人左又次龕千總¶
　　　李龍等七十三人右又次龕典史贈主簿諸士¶
　　　英等百有一人東廡三等輕車都尉赫爾徳等¶
　　　五十六人左次龕騎都尉贈雲騎尉汪騰髙等¶
　　　七十七人右次龕騎都尉吳魯禮等五十五人¶
　　　西廡守偹劉澤乆等五十六人左次龕雲騎尉¶
　　　贈騎都尉牛黙淳等六十九人祔祀兵丁分别¶
<pb:KR2m0013_WYG_088-29a>¶
　　　東西房共一萬三百有七人○八年¶
諭嗣後祭昭忠祠著將各部滿尚書八旗都統開列請¶
　㫖後祠兩廡著太常寺委官分獻欽此○十一年議¶
　　　準昭忠祠春秋祭祀之期凡前後入祠滿漢諸¶
　　　臣之子孫在京居官及有頂帶人員均於祭日¶
　　　齊集祠内各按品級隨班行禮○乾隆元年¶
　諭昭忠祠崇祀忠節諸臣原屬酬勲之曠典其子孫¶
　　内或有寖至衰替不克振其家聲者情殊可憫著¶
<pb:KR2m0013_WYG_088-29b>¶
　　將崇祀昭忠祠各員之子孫除見在出仕者無庸¶
　　具奏外其子孫内如並無出仕之人而貧乏不給¶
　　才尚有可用者各該旗簡選引見候㫖以示朕崇¶
　　奬忠勲之至意欽此○十三年¶
　諭經畧大學士等奏稱署總兵任舉統兵攻昔嶺石¶
　　城親身督戰奮徃直前多所斬獲乘勝追殺致被¶
　　槍傷陣亡等語考之典禮以死勤事者祀之本朝¶
　　特建昭忠祠用饗疆場効命之臣任舉著入祠從¶
<pb:KR2m0013_WYG_088-30a>¶
　　祀欽此遵¶
　㫖議準總兵官加贈都督同知任舉應照例行文軍¶
　　　營造具行間事蹟清册送部移咨翰林院立傳¶
　　　並交工部製造牌位入昭忠祠安設○又¶
　諭四川軍營奏稱十一月二十一日焚燒賊巢塔髙¶
　　山梁及木耳金岡地方碉樓攻殺賊番之際三等¶
　　侍衛丹㤗奮勇攻擊直逼城邊殺死賊番三人矢¶
　　盡力戰槍傷陣亡等語實屬可憫其如何施恩給¶
<pb:KR2m0013_WYG_088-30b>¶
　　官職之處著該部察例具奏欽此遵¶
　㫖議準三等侍衛加贈雲騎尉丹泰應照例行文軍¶
　　　營造具事蹟清册送部移咨翰林院立傳並交¶
　　　工部製造牌位入祀昭忠祠○是年議準八旗¶
　　　世爵官員有年乆絶嗣者將原立官之人於昭¶
　　　忠祠設立牌位一體饗祀以昭勞績○十四年¶
　諭金川逆囚窮蹙乞命朕已網開三面允準納降見¶
　　在振旅班師但念自用兵以來已逾二載將弁兵¶
<pb:KR2m0013_WYG_088-31a>¶
　　丁有攻碉奪卡奮不顧身以致陣亡者深堪憫惻¶
　　著四川總督等詳察報眀經畧覈定具奏交部從¶
　　優議䘏欽此遵¶
　㫖議準陣亡叅將贈副將賈國良守偹贈叅將李成¶
　　　邦陣亡守偹署都司僉書梁士偉楊懐玉千總¶
　　　贈守偹趙越吳士秀寗法武潘浩向朝選傷亡¶
　　　千總髙澤衍陣亡把總贈千總張㴻張文璧王¶
　　　憲楊國璽傅正伸陳琳傷亡把總任友蕭成張¶
<pb:KR2m0013_WYG_088-31b>¶
　　　丕徳曾榮等共二十人陣亡外委劉記印等十¶
　　　有六人傷亡外委馬化龍等四人共四十人均¶
　　　照例行文四川總督將各將弁事蹟造具清册¶
　　　送部移咨翰林院立傳並交工部製造牌位送¶
　　　入昭忠祠其兵部原題内緑旗陣亡傷亡馬兵¶
　　　九十九人歩兵九百六十九人陣亡土兵千一¶
　　　百九十六人傷亡六十四人均効命疆場奮不¶
　　　顧身亦應一體製牌入祠照例移送翰林院立¶
<pb:KR2m0013_WYG_088-32a>¶
　　　傳又雲南貴州陕西甘肅等省出師金川陣亡¶
　　　兵弁雲南陣亡千總張祥外委二人陣亡傷亡¶
　　　馬歩兵一百七十三人貴州陣亡候補守偹楊¶
　　　先春傷亡守偹金國保陣亡千總卜熊把總李¶
　　　如珪楊自旺陣亡外委十人傷亡外委一人陣¶
　　　亡傷亡馬歩兵二百二十七人陜西甘肅陣亡¶
　　　㳺擊孟臣沙亮傷亡㳺擊路建瀚陣亡都司温¶
　　　和守偹張進喜傷亡守偹孟珏李漣陣亡千總¶
<pb:KR2m0013_WYG_088-32b>¶
　　　金悦楊青張伏政康寧把總楊生吉王正國郭¶
　　　生花馬得海李養美郭士榮襲守桓馬得龍滿¶
　　　宏祥髙雲昇陣亡外委王治等十人傷亡外委¶
　　　曹元靈等五人淹没外委一人陣亡傷亡馬歩¶
　　　兵千一百十有三人均照四川陣亡傷亡兵弁¶
　　　例一體立傳製牌位入祀昭忠祠○十五年駐¶
　　　藏都統加贈一等伯傅清左都御史加贈一等¶
　　　伯拉布敦入祀昭忠祠春秋致祭(詳見賢/良祠)○十¶
<pb:KR2m0013_WYG_088-33a>¶
　　　八年議準昭忠祠前殿正龕内武襄公巴爾堪¶
　　　西第一龕内輔國公巴賽皆追封簡親王巴爾¶
　　　堪應改題封號移位於英誠武勲王揚古利之¶
　　　上巴賽應改題封號移入中龕位於定南武壯¶
　　　王孔有徳之上前室左右各三龕祀公侯以下¶
　　　至二三品官向皆以爵秩尊卑為序不論時代¶
　　　先後遂至淆雜無倫應將入祠大臣官員自天¶
　　　命年以來按代序官同代同官則序年月以免¶
<pb:KR2m0013_WYG_088-33b>¶
　　　淆溷再前室内見設神牌有贈襲公侯伯子男¶
　　　世爵而官兼尚書都統侍郎副都統者有任尚¶
　　　書都統等官而世爵不及五等者亦有贈襲世¶
　　　爵而别無兼銜者更有官爵本小以子孫貴顯¶
　　　追封加大者位次最難允協應照賢良祠按代¶
　　　序官之例公侯伯居首大學士内大臣次之尚¶
　　　書都統將軍總督一品子爵前鋒統領䕶軍統¶
　　　領侍郎巡撫副都統二品男爵三品京卿提督¶
<pb:KR2m0013_WYG_088-34a>¶
　　　總兵官及武職加贈至正從一品等官皆依序¶
　　　列於前室其四品卿翰林院學士藩臬一等侍¶
　　　衛叅領輕車都尉及武職二品之副將等官皆¶
　　　列後正室五品少卿二等侍衛道府佐領騎都¶
　　　尉及武職三品之叅將㳺擊等官皆列後左室¶
　　　講讀御史部員三等侍衛雲騎尉及武職四品¶
　　　之都司等官皆列後右室同知知州通判驍騎¶
　　　等校及武職五品之守偹等官皆列前東配室¶
<pb:KR2m0013_WYG_088-34b>¶
　　　知縣筆帖式州同雜佐以下及武職六七品之¶
　　　千把總等官皆列前西配室以上均按時代官¶
　　　爵為序庶位次秩然而忠義之靈益昭妥侑至¶
　　　祠内兵丁設位計前後廡共八處應將各龕皆¶
　　　以横版隔别次苐安設春秋配食可垂永乆並¶
　　　請詳察兵部死事原案翰林院小傳及八旗志¶
　　　書將重複遺漏彼此互異之處加意清釐隨時¶
　　　改正以昭勸忠勵節之¶
<pb:KR2m0013_WYG_088-35a>¶
　　盛典○又奏凖昭忠祠雙忠祠武壯王祠改用報¶
　　　功制帛○二十一年以死事義烈公班第剛烈¶
　　　伯鄂容安入祀昭忠祠由工部製造牌位太常¶
　　　寺依次安設每嵗春秋二季致祭¶
　　　一賢良祠雍正八年¶
諭國家効忠宣力之臣勲績懋著必膺崇報之典令其¶
　世饗烝嘗雍正二年朕已勅建昭忠祠自開國以來¶
　致命立功盡忠報國之儔皆得春秋妥侑世世血食¶
<pb:KR2m0013_WYG_088-35b>¶
　顧念古者大烝之祭凡法施於民以勞定國者皆得¶
　並列祀典永受眀禋則我朝名臣良弼其經邦佐治¶
　黼黻昇平者皆祭法所必登朕欲為之建立祠宇乆¶
　矣即如怡親王之精白一心忠誠體國勲在社稷澤¶
　被生民其功徳隆盛又豈一切効忠宣力者之所可¶
　比倫乎洪惟¶
太祖¶
太宗創業垂統厥有一徳佐命之良¶
<pb:KR2m0013_WYG_088-36a>¶
世祖撫綏萬邦實多奮庸熙載之彦迨我¶
聖祖臨御六十餘年間良臣碩輔後先相望據朕所深¶
　知者舉其一二如大學士公圖海公頼塔大學士張¶
　英尚書顧八代馬爾漢趙申喬河道總督靳輔齊蘇¶
　勒總督楊宗仁巡撫陳璸等持躬正直奉職公忠或¶
　垂節鉞之勲或勵冰霜之節俯仰無愧為朝野所共¶
　欽終始不渝無瑕疵之可指此等靖共爾位不愧古¶
　大臣之風者正不乏人既樹羽儀於一世宜隆俎豆¶
<pb:KR2m0013_WYG_088-36b>¶
　於千秋且使世世為臣者觀感奮發知所慕效羣以¶
　臯䕫稷契共相期許則眀良喜起之盛朕於斯有厚¶
　望焉著於京城内選擇吉地特建廟宇命名賢良祠¶
　春秋以時展祭其應入祠之人著大學士會同該部¶
　察眀本朝滿漢文武大臣才徳著聞完名全節者詳¶
　慎開列具奏請㫖將來繼起之臣亦並得沾被恩光¶
　永為盛典欽此遵¶
㫖議凖怡賢親王宗功元祀宜為賢良之首其良臣碩¶
<pb:KR2m0013_WYG_088-37a>¶
　　　輔如大學士公圖海公頼塔大學士張英尚書¶
　　　顧八代馬爾漢趙申喬河道總督靳輔齊蘇勒¶
　　　總督楊宗仁巡撫陳璸等均宜入祠崇祀以光¶
　　　祀典並將其餘擬定入祠滿漢文武大臣繕録¶
　　　事宜開列名單恭呈¶
御覽竢¶
命下之日奏請¶
欽賜匾額行令欽天監擇日懸挂其應行入祠之大臣¶
<pb:KR2m0013_WYG_088-37b>¶
　　　製造牌位各按爵秩品級叙次安設及撰文設¶
　　　祭均照昭忠祠之例交各該衙門敬謹辦理○¶
　　　十年¶
諭原任將軍阿爾納恪謹持躬忠誠奉職從前西陲用¶
　兵宣力年乆收復土魯番平定青海均有勞績原任¶
　都統馮國相謹慎小心樸誠自矢服官辦事從無過¶
　愆向來各旗公庫皆有虧空惟馮國相所管正藍旗¶
　全無欠闕此即其出納謹嚴操守潔清之實據伊乃¶
<pb:KR2m0013_WYG_088-38a>¶
　朕藩邸之人知之有素阿爾納馮國相二人應否入¶
　賢良祠著九卿會議具奏欽此遵¶
㫖議凖將軍阿爾納都統馮國相均入祀賢良祠○又¶
諭賢良祠之王大臣應各立小傳以記生平事蹟著擬¶
　稾進呈欽此○又¶
欽定原任大學士范文程榜式逹海大學士阿蘭泰李¶
　　　之芳吳琠張玉書李光地富寧安張鵬翮領侍¶
　　　衞内大臣福善費揚古尚書勵杜訥徐潮姚文¶
<pb:KR2m0013_WYG_088-38b>¶
　　　然魏象樞湯斌提督張勇王進寳孫思克總督¶
　　　趙良棟于成龍傅臘塔均凖入祀賢良祠○又¶
　　　遵¶
㫖議凖原任大學士寗完我魏裔介都統李國翰提督¶
　　　施琅䕶軍統領莽依圖定西將軍公愛星阿將¶
　　　軍佛尼勒總督孟喬均入賢良祠○又奉¶
㫖原任大學士額色黑王熙總督李國英都統根特副¶
　　都統褚庫巴圖魯此五人均入賢良祠○又¶
<pb:KR2m0013_WYG_088-39a>¶
諭原任領侍衞内大臣公尹徳乃額宜都之孫居心謹¶
　厚行已端方朕所悉知似應入賢良祠著詢問九卿¶
　具奏欽此遵¶
㫖議凖尹徳應入祀賢良祠並立傳以垂永乆○十一¶
　　　年禮部具奏賢良祠工竣擇吉㳟懸¶
御書崇忠念舊四字匾額禮部會同工部太常寺堂官¶
　　　前期將王公大臣神位照原議各按爵秩品級¶
　　　序次安設讀文致祭其前殿承祭官一人由太¶
<pb:KR2m0013_WYG_088-39b>¶
　　　常寺前期奏遣内大臣散秩大臣尚書都統後¶
　　　殿遣太常寺堂官一人行禮嗣後春秋遣官承¶
　　　祭均照例遵行奉¶
㫖依議賢良祠之王公大臣等著於本家各賜祭一壇¶
　　　欽此○又議凖賢良諸臣入祠之日太常寺先¶
　　　期知會王大臣之後裔至期齊集祠内分班行¶
　　　禮嗣後凡遇春秋二祭亦照例先期知會齊集¶
　　　陪祭○十二年¶
<pb:KR2m0013_WYG_088-40a>¶
諭原任大學士田從典品行端直老成謹愿居官亷潔¶
　奉國公忠應入賢良祠以風有位欽此○又¶
諭原任大學士髙其位端方亷潔忠厚和平簡任綸扉¶
　夀登大耋應入賢良祠以旌耆舊欽此○又議凖賢¶
　　　良祠前殿供奉和碩怡賢親王神位應照王府¶
　　　園寢設立下馬柱之例於賢良祠大門外設立¶
　　　下馬紅柱○乾隆元年¶
　諭原任加禮部尚書銜兼國子監祭酒楊名時學問¶
<pb:KR2m0013_WYG_088-40b>¶
　　醇正品行端方著加贈太子太傅入祀賢良祠欽¶
　　　此○又¶
　諭原任大學士朱軾品行端方學術醇正純修清徳¶
　　望重朝端著加贈太傅入祀賢良祠欽此○又議¶
　　　凖原任太子太保内大臣議政大臣一等男哈¶
　　　世屯原任户部尚書議政大臣一等男米思翰¶
　　　均崇祀賢良祠照例請¶
　㫖賜祭奉¶
<pb:KR2m0013_WYG_088-41a>¶
　㫖著於本家賜祭一次欽此○五年直𨽻題請原任¶
　　　直𨽻總督李衞列祀省會賢良祠奉¶
　㫖李衞𫾻歴中外屢任封疆宣力多年勤勞素著亦¶
　　應入京師賢良祠著九卿會議具奏欽此遵¶
　㫖議凖原任直𨽻總督李衞應於¶
　　京師賢良祠崇祀並照例立傳○六年¶
　諭原任江蘇巡撫徐士林學問有素忠孝性成著入¶
　　京師賢良祠以為臣工勸欽此○又¶
<pb:KR2m0013_WYG_088-41b>¶
　諭尚書徐元夢人品端方學問優裕踐履篤實言行¶
　　相符歴事三朝出入禁近小心謹慎數十年如一¶
　　日謂之完人洵可無愧著加贈太傅入祀賢良祠¶
　　以示優禮耆舊格外加恩之至意欽此○十年議¶
　　　凖賢良祠内前殿製龕案設怡賢親王神位應¶
　　　仍遵原議祀奉其後宇四龕奉祀賢良臣五十¶
　　　八位請合為一龕恭照我¶
　　朝繼承之序定諸位饗祀之班首序世次之最先¶
<pb:KR2m0013_WYG_088-42a>¶
　　　者餘則左右分行各按世次序其爵秩如見在¶
　　　配饗大學士宜居前領侍衛内大臣次之尚書¶
　　　都統將軍總督前鋒統領䕶軍統領提督侍郎¶
　　　巡撫副都統各依次安設至世爵列爵五等有¶
　　　子男授尚書都統者亦有侯伯為侍郎副都統¶
　　　者應以尚書都統等秩為序以昭畫一謹將所¶
　　　擬安設神牌左右次序繕册進¶
　　呈天聰年間名臣贈大學士諡文成榜式逹海崇¶
<pb:KR2m0013_WYG_088-42b>¶
　　　徳年間名臣大傅兼太子太師内秘書院大學¶
　　　士一等子諡文肅范文程䝉古副都統一等輕¶
　　　車都尉諡襄壯禇庫巴圖魯順治年間名臣少¶
　　　傅兼太子太傅内國史院大學士諡文毅寗完¶
　　　我少師兼太子太師内國史院大學士諡文恪¶
　　　額色黑少保兼太子太保定西將軍内大臣一¶
　　　等公諡靖康愛星阿太子太保内大臣議政大¶
　　　臣一等男加一雲騎尉諡恪僖哈世屯贈太子¶
<pb:KR2m0013_WYG_088-43a>¶
　　　太保定西將軍都統三等侯諡敏壯墨勒根轄¶
　　　李國翰少保兼太子太保加贈太保四川陕西¶
　　　總督諡忠毅孟喬芳四川陕西總督諡勤襄李¶
　　　國英康熙年間名臣贈少保兼太子太傅中和¶
　　　殿大學士加封一等忠逹公諡文襄圖海太子¶
　　　太保加贈太子太傅保和殿大學士兼禮部尚¶
　　　書諡文毅魏裔介少傅太子太傅保和殿大學¶
　　　士兼禮部尚書諡文靖王熙文華殿大學士兼¶
<pb:KR2m0013_WYG_088-43b>¶
　　　吏部尚書諡文襄李之芳贈太子太保加贈少¶
　　　保武英殿大學士兼吏部尚書諡文清阿蘭泰¶
　　　贈太子太保文華殿大學士兼户部尚書諡文¶
　　　貞張玉書保和殿大學士兼刑部尚書諡文端¶
　　　吳琠贈太子太保加贈太傅文華殿大學士兼¶
　　　禮部尚書諡文端張英贈太子太傅文淵閣大¶
　　　學士兼吏部尚書諡文貞李光地太子太保領¶
　　　侍衞内大臣一等公諡㳟懿福善太子少師領¶
<pb:KR2m0013_WYG_088-44a>¶
　　　侍衛内大臣一等公諡襄壯費揚古户部尚書¶
　　　議政大臣一等男加一雲騎尉諡敏果米思翰¶
　　　刑部尚書諡端恪姚文然刑部尚書諡敏果魏¶
　　　象樞工部尚書管詹事府事諡文正湯斌贈太¶
　　　傅加贈太師禮部尚書諡文端顧八代贈太子¶
　　　太傅議政大臣吏部尚書諡㳟勤馬爾漢贈太¶
　　　子太傅刑部右侍郎贈禮部尚書諡文恪勵杜¶
　　　訥贈太子太保户部尚書諡㳟毅趙申喬吏部¶
<pb:KR2m0013_WYG_088-44b>¶
　　　尚書兼翰林院掌院學士諡文敬徐潮太子少¶
　　　保贈太傅尚書銜食俸諡文定徐元夢禮部尚¶
　　　書銜福建巡撫諡清端陳璸太子太保工部尚¶
　　　書銜河道總督諡文襄靳輔鑲藍旗滿洲都統¶
　　　諡襄壯根特正白旗滿洲都統追封一等褒績¶
　　　公諡襄毅頼塔正藍旗漢軍都統諡桓僖馮國¶
　　　相贈太子少傅靖海將軍靖海侯福建水師提¶
　　　督諡襄壯施琅少傅兼太子太師贈少師仍兼¶
<pb:KR2m0013_WYG_088-45a>¶
　　　太子太師靖逆將軍一等侯甘肅提督諡襄壯¶
　　　張勇太子少保加贈太子太保振武將軍甘肅¶
　　　提督諡襄武孫思克贈太子太保奮威將軍陜¶
　　　西提督諡忠勇王進寳鎮南將軍鑲白旗䕶軍¶
　　　統領諡襄壯莽依圖西安將軍諡㳟靖佛尼勒¶
　　　勇畧將軍雲南貴州總督兼一等子諡襄忠趙¶
　　　良棟贈太子太保江南江西總督諡清端傅臘¶
　　　塔贈太子太保江南江西總督諡清端于成龍¶
<pb:KR2m0013_WYG_088-45b>¶
　　　雍正年間名臣太子太傅武英殿大學士兼吏¶
　　　部尚書諡文㳟富寧安太子太傅加贈太傅文¶
　　　華殿大學士兼吏部尚書世襲騎都尉諡文端¶
　　　朱軾太子太保加贈少保文華殿大學士兼吏¶
　　　部尚書諡文端張鵬翮太子太師文華殿大學¶
　　　士兼吏部尚書諡文端田從典太子太傅文淵¶
　　　閣大學士兼吏部尚書世襲二等輕車都尉諡¶
　　　文恪髙其位領侍衛内大臣二等公諡慤敬尹¶
<pb:KR2m0013_WYG_088-46a>¶
　　　徳鑲紅旗䝉古都統協理將軍諡僖恪阿爾納¶
　　　贈太子太傅加禮部尚書銜兼管國子監祭酒¶
　　　事敎習庶吉士諡文定楊名時太子少傅加贈¶
　　　少保湖廣總督諡清端楊宗仁太子太傅河道¶
　　　總督諡勤恪齊蘇勒太子少保兵部尚書銜直¶
　　　𨽻總督諡敏逹李衞乾隆年間名臣江蘇巡撫¶
　　　徐士林○十二年議凖原任太保兼太子太傅¶
　　　保和殿大學士兼戶部尚書世襲二等伯加贈¶
<pb:KR2m0013_WYG_088-46b>¶
　　　太傅諡文穆馬齊文華殿大學士兼吏部尚書¶
　　　諡文端伊桑阿入祀賢良祠照依世次爵秩安¶
　　　設祠内各神位之次○十四年¶
　諭原任直𨽻總督那蘇圖乆任封疆公忠謹慎茂著¶
　　勞績著加贈太子太傅入祀賢良祠欽此○十五¶
　　　年¶
　諭朱爾墨特那木札爾反形已露倘不先加誅戮傅¶
　　清等亦必遭其荼毒則傅清拉布敦之先幾籌畫¶
<pb:KR2m0013_WYG_088-47a>¶
　　殱厥渠魁實屬可嘉非如霍光之誘致樓蘭而斬¶
　　之也夫臨陣捐軀雖奮不顧身然尚廹以勢所不¶
　　得不然如傅清拉布敦揆幾審勢決計定謀其心¶
　　較苦而其功為尤大著加恩追贈為一等伯入賢¶
　　良祠昭忠祠春秋致祭並入伊家祠從祀欽此○¶
　　　又¶
　諭定邊左副將軍固倫額駙喀爾喀扎薩克和碩超¶
　　勇親王䇿凌以名藩尚主班崇懿戚在¶
<pb:KR2m0013_WYG_088-47b>¶
皇祖時即已宣力邊陲勛猷茂著¶
皇考眷注優隆晋爵親王任専閫外身先血戰殄靖狡¶
　　㓂偉績丕昭益勤忠藎朕以王¶
兩朝勲舊倚毗彌殷寄重長城倍加渥澤自昔功臣勛¶
　　戚侑食廟廷以王之功宜得配饗¶
太廟雖䝉古親藩從未有與配饗者朕以王功在王室¶
　　名勒旂常簡在乆孚宜膺特典且令衆䝉古知朕¶
　　崇奬賢勞中外一體俾共知感奮益切勸勉並照¶
<pb:KR2m0013_WYG_088-48a>¶
　　和碩怡賢親王之例從祀賢良祠永垂秩祀以示¶
　　朕酬庸展親優賢篤舊之至意欽此遵¶
　㫖議凖賢良祠正殿五間正中安奉怡賢親王牌位¶
　　　後寢五間安奉大學士榜式逹海等五十八人¶
　　　牌位今超勇親王䇿凌入祠牌位應於怡賢親¶
　　　王左次間設龕案安奉其牌位龕案祭噐等項¶
　　　交與該衙門如式製造欽天監選擇吉期太常¶
　　　寺恭送入祠於本家致祭一壇仍交翰林院詳¶
<pb:KR2m0013_WYG_088-48b>¶
　　　考事蹟立傳以垂永乆○十六年¶
　諭兩廣總督陳大受才品優長精眀勤慎著入祀賢¶
　　良祠以奬賢勞欽此○十七年¶
　諭潘思榘簡任巡撫實心黽勉著照江蘇巡撫徐士¶
　　林之例入京師賢良祠以示優䘏欽此¶
　　　一直省賢良祠雍正十年¶
諭我朝從前文武大臣持躬正直奉職公忠樹績建勲¶
　完名全節者朕已降㫖於京師建立賢良祠永遠展¶
<pb:KR2m0013_WYG_088-49a>¶
　祀以彰令善因思外任大臣鎮撫封疆宣猷布化忠¶
　勇効命威愛宜民其政績卓然可紀者身故之後若¶
　於本地建立賢良祠俾得永膺祀典既足慰兵民懿¶
　好之公亦足為後來居官者之勸如近日之將軍蔡¶
　良提督張起雲總兵蘇大有魏翥國皆素有賢聲勤¶
　勞王事而殁於官者尤宜在賢良祠之列著直省各¶
　於省會之地建立祠宇其與祀之人若追溯從前恐¶
　稽考未確或滋濫膺亦未可定不若即從近年為始¶
<pb:KR2m0013_WYG_088-49b>¶
　向後若有應請入祠者該督撫於一人各具一本請¶
　㫖不必彚奏其一切事宜著九卿妥議具奏欽此遵¶
㫖議凖令各省於省城内建立祠宇將近年各省督撫¶
　　　將軍提鎮等大員有政績卓然可紀及此後外¶
　　　任文武諸大員著有賢名於身故之後應請入¶
　　　祠者令該督撫詳考事蹟博採公論一人各具¶
　　　一本據實繕奏恭請¶
　欽定一例入祠致祭其每嵗春秋祭品均照各省名¶
<pb:KR2m0013_WYG_088-50a>¶
　　　宦祠之例令地方官偹辦入於祭祀銀内開銷¶
　　　一功臣専祠順治十一年¶
勅建祠於廣寧門外嵗以春秋仲月致祭定南王諡武¶
　　　壯孔有徳並妃白氏李氏每祭素帛三羊一豕¶
　　　一果品五盤尊一爵九○康熙十九年¶
勅建祠於安定門外嵗以春秋仲月致祭宏毅公諡恪¶
　　　僖遏必隆並縣主一品夫人舒舒覺羅氏祭品¶
　　　用素帛二餘與武壯王祠同○雍正二年¶
<pb:KR2m0013_WYG_088-50b>¶
勅建祠於朝陽門外嵗以春秋仲月致祭太師定南將¶
　　　軍一等公諡勤襄佟圖頼並一品夫人覺羅氏¶
　　　次太傅安北將軍内大臣都統一等公諡忠勇¶
　　　佟國綱並一品夫人他塔喇氏温都氏次太傅¶
　　　領侍衞内大臣一等公諡端純佟國維並一品¶
　　　夫人赫舎里氏每祭用素帛七羊三豕三果品¶
　　　十有五盤尊三爵二十有一○是年¶
勅建祠於徳勝門外嵗以春秋仲月致祭少保兼太子¶
<pb:KR2m0013_WYG_088-51a>¶
　　　太傅一等公中和殿大學士諡文襄圖海並一¶
　　　品夫人覺爾禪氏鈕祜禄氏每祭用素帛三羊¶
　　　一豕一果品五盤尊一爵九○乾隆二年¶
　勅建祠於安定門外嵗以春秋仲月致祭光禄大夫¶
　　　宏毅公額宜都祭用素帛一爵三牲醴果品與¶
　　　各祠同○十四年¶
　勅建祠於東安門内嵗以春秋仲月致祭太子太保¶
　　　内大臣議政大臣内務府總管一等男兼一雲¶
<pb:KR2m0013_WYG_088-51b>¶
　　　騎尉追封一等承恩公諡恪僖哈世屯並一品¶
　　　夫人覺羅氏次户部尚書内務府總管一等男¶
　　　兼一雲騎尉追封一等承恩公諡敏果米思翰¶
　　　並一品夫人穆溪覺羅氏博爾濟吉特氏次一¶
　　　等男兼一雲騎尉兼察哈爾總管追贈一等承¶
　　　恩公諡莊慤李榮保並一品夫人覺羅氏祭用¶
　　　素帛七羊三豕三果品十有五盤尊三爵二十¶
　　　有一¶
<pb:KR2m0013_WYG_088-52a>¶
　　　一雙忠祠乾隆十六年¶
　諭駐藏大臣等奏朱爾墨特那木扎爾自立名號潜¶
　　遣其心腹堅叅扎錫等通欵凖噶酒稱䇿旺多爾¶
　　濟那木扎爾為汗且求其發兵至拉逹克地方以¶
　　為聲援幸值凖夷内潰所遣使人回藏被獲得其¶
　　逆書並餽獻諸物是其隂蓄異志勾結凖夷罪不¶
　　容誅設非都統傅清左都御史拉布敦協力同心¶
　　决計先發則其貽害藏地將不可言是二臣之心¶
<pb:KR2m0013_WYG_088-52b>¶
　　甚苦而有功於國家甚大應特建雙忠祠合祀二¶
　　人春秋致祭丕昭勸忠令典傅清既有専祀著不¶
　　必從祀家廟該部會同内務府酌撥官房營度以¶
　　聞欽此遵¶
　㫖建雙忠祠於崇文門内合祀都統一等伯諡襄烈¶
　　　傅清左都御史一等伯諡壯果拉布敦照例安¶
　　　設牌位春秋致祭每祭用帛二羊一豕一果品¶
　　　五盤尊一爵六¶
<pb:KR2m0013_WYG_088-53a>¶
　　　一春秋致祭八旗左右翼及直省府州縣忠義¶
　　　孝弟祠節孝祠雍正二年¶
諭旌表節義給銀建坊民間徃往視為具文未曾建立¶
　恐日乆仍至泯没不能使民間有所觀感著於學宫¶
　内建忠義祠一所立石碑一通於學宫附近處購買¶
　基址建節孝祠一所立大牌坊一座其石碑牌坊將¶
　前後忠孝節義之人悉標姓氏於其上已故者設牌¶
　位於祠中春秋祭祀用闡幽光以垂永乆欽此遵¶
<pb:KR2m0013_WYG_088-53b>¶
㫖議凖行令順天府奉天府直𨽻各省府州縣衞分别¶
　　　男女各建二祠一為忠義孝弟之祠建於學宫¶
　　　之内祠門内立石碑一通將前後忠義孝弟之¶
　　　人刋刻姓氏於其上已故者設牌位於祠中一¶
　　　為節孝之祠别擇地營建祠門外建大坊一座¶
　　　將前後節孝婦女標題姓氏於其上已故者設¶
　　　牌位於祠中每年春秋二次令直省各府州縣¶
　　　衛守土官致祭其建立祠宇碑坊銀動用正項¶
<pb:KR2m0013_WYG_088-54a>¶
　　　錢糧報工部奏銷¶
　　　一直省祭厲壇順治初年定直省府州縣各立¶
　　　厲壇於北郊每年清眀日七月十五日十月朔¶
　　　日用羊三豕三米飯三石並香燭酒醴棉帛以¶
　　　祭本境無祀鬼神府稱郡厲縣稱邑厲咸以有¶
　　　司承祭祭日豫設¶
　　城隍神位於壇行¶
<pb:KR2m0013_WYG_088-55a>¶
　　　　家祭¶
　　　一王公家祭崇徳元年定宗室封王者立家廟¶
　　　致祭○順治五年定宗室封王無嗣者於¶
太廟後殿兩廡祔祭有嗣者令其子孫立廟致祭○廟¶
　　　制正殿七間臺基髙二尺一寸院内東西房三¶
　　　間貯祭噐及祭獻等項西廂房三間貯樂噐臺¶
　　　基皆髙一尺六寸大門三間臺基髙一尺六寸¶
　　　院内西旁門一座院内東旁設燎鑪一座大門¶
<pb:KR2m0013_WYG_088-55b>¶
　　　外西旁設宰牲房三間其正殿廂房大門皆五¶
　　　色彩畫花草上用緑琉璃瓦殿門墻外用紅土¶
　　　内用白堊院牆用紅土緑瓦蓋頂帛鑪亦用緑¶
　　　瓦牌位髙二尺濶四寸朱紅色上刻追封諡號¶
　　　墨書安於朱紅木龕内設紅片金帳幔其廟中¶
　　　王位以居中為尊餘分列左右如止一王正設¶
　　　中間每於正月四月七月十月歳暮日前期三¶
　　　日齋戒候饗¶
<pb:KR2m0013_WYG_088-56a>¶
太廟諸王陪祭禮成各囘府致祭凡有薦新品物如¶
太廟未獻之先不許家廟薦獻如王有事不得親祭令¶
　　　子弟代祭如無子弟令䕶衞代祭其奠帛祭品¶
　　　該王自行偹辦引賛人於所屬官員内選充其¶
　　　祝文内閣撰給體式○又定莊親王立一廟禮¶
　　　親王巽親王謙郡王共立一廟肅親王立一廟¶
　　　饒餘郡王端重親王共立一廟頴親王順承郡¶
　　　王共立一廟豫郡王立一廟克勤郡王衍禧郡¶
<pb:KR2m0013_WYG_088-56b>¶
　　　王共立一廟○雍正九年定怡賢親王立一廟¶
　¶
　¶
　¶
　¶
　¶
　¶
欽定大淸㑹典則例卷八十四¶
