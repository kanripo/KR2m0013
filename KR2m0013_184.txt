# -*- mode: mandoku-view; -*-
#+TITLE: 欽定大清會典則例
#+DATE: 2015-08-24 22:50:09.454266
#+PROPERTY: ID KR2m0013
#+PROPERTY: BASEEDITION WYG    
#+PROPERTY: JUAN 卷一百八十
<pb:KR2m0013_WYG_184-1a>¶
欽定四庫全書¶
欽定大淸㑹典則例卷一百八十¶
　　　火器營¶
　　　一建置康熙三十年設火器營以公侯大臣為¶
　　　總統専理營務訓練官軍所屬設䕶軍叅領十¶
　　　有六人旗各二人鳥槍驍騎叅領滿洲旗各二¶
　　　人䝉古旗各一人管鳥槍散秩官滿洲旗各五¶
　　　人䝉古旗各二人管礮散秩官滿洲旗各四人¶
<pb:KR2m0013_WYG_184-1b>¶
　　　䝉古旗各一人鳥槍䕶軍校滿洲旗各十人䝉¶
　　　古旗各四人鳥槍驍騎校滿洲旗各十人䝉古¶
　　　旗各四人(以上官校/均兼任)八旗滿洲䝉古每佐領下¶
　　　鳥槍䕶軍三名鳥槍驍騎四名礮驍騎一名○¶
　　　又定火器營總統無定員由¶
　特簡叅領員闕由䕶軍統領該旗都統㑹同本營總¶
　　　統於該旗叅領内遴選引¶
　見簡委其管理槍礮㪚秩官驍騎校員闕由該旗都¶
<pb:KR2m0013_WYG_184-2a>¶
　　　統於本旗滿洲䝉古散秩官驍騎校内揀選鳥¶
　　　槍䕶軍校員闕由䕶軍統領於本旗䕶軍校内¶
　　　遴選各咨送本營至止操日以官軍一半留營¶
　　　看守槍礮旗纛衙署以一半發囘本營行走○¶
　　　又定火器營鳥槍䕶軍驍騎人各給鳥槍一八¶
　　　旗各給子母礮五鳥槍營每旗設海螺各十有¶
　　　二礮營每旗設海螺各五○又定火器營旗纛¶
　　　各按旗色䕶軍用金龍三角纛驍騎用金龍方¶
<pb:KR2m0013_WYG_184-2b>¶
　　　纛均頂飾豹尾加白號帶以為别旗亦如之甲¶
　　　胄䕶軍校䕶軍驍騎校驍騎均與八旗䕶軍驍¶
　　　騎營同○又定每年七月十六日開操(遇閏七/月即於)¶
　　　(閏七月十/六日開操)次年四月十六日止操(年節封印日/暫行停止)¶
　　　每月初四初九十四十九二十四二十九等六¶
　　　日演礮初二初七十二十七二十二二十七等¶
　　　六日演鳥槍初六十六二十六等三日較射冬¶
　　　季八旗合操於安定門外鑲黃正黃兩旗敎場¶
<pb:KR2m0013_WYG_184-3a>¶
　　　内列陣操演(陣式詳/兵部)○三十五年鑄給管理滿¶
　　　洲火器營銀印○雍正三年奏準游牧察哈爾¶
　　　八旗䕶軍既有總管副管統轄其八旗䕶軍叅¶
　　　領各二人應撤囘¶
　　京師改補火器營鳥槍䕶軍叅領為火器營専設¶
　　　官餘仍以旗員兼任○九年設筆帖式八人○¶
　　　十年奏準以朝陽門内隆福寺前官房一所為¶
　　　火器營公署○乾隆四年奏準火器營請照前¶
<pb:KR2m0013_WYG_184-3b>¶
　　　鋒營䕶軍營之例以本營䕶軍叅領驍騎叅領内¶
　簡命四人協理事務¶
　　　一演礮乾隆十四年奏準每年秋後奏請往蘆¶
　　　溝橋演放子母礮十日候¶
　㫖行○十八年奏準竢漢軍演火礮鳥槍事畢本營¶
　　　總統率叅校軍士往蘆溝橋演放子母礮十日¶
　　　開操第一日祭礮由太常寺掌行一應禮儀均¶
　　　與八旗漢軍同¶
<pb:KR2m0013_WYG_184-4a>¶
　　圓明園八旗䕶軍營雍正二年議準¶
　　圓明園専設八旗䕶軍守衞於¶
　　禁苑周圍建營房八所選¶
　　京中八旗官軍前往駐劄以王公二人統轄營務¶
　　　設營總八人五品䕶軍副叅領十有六人六品¶
　　　署副䕶軍叅領三十二人䕶軍校八十人䕶軍¶
　　　三千名按旗分住各統以營總佐以叅校每營¶
　　　總給房十有三間副䕶軍叅領二人各給十間¶
<pb:KR2m0013_WYG_184-4b>¶
　　　署副䕶軍叅領四人各給八間䕶軍校十人各¶
　　　給六間䕶軍三百七十五名各給三間○又奏¶
　　　準營總員闕於八旗䕶軍副叅領内遴選副叅¶
　　　領員闕於本營署副叅領内遴選署副叅領員¶
　　　闕於䕶軍校内遴選䕶軍校員闕於䕶軍内遴¶
　　　選均由總統王公引¶
　見補授○又定本營官軍操演每月歩射六次春秋¶
　　　二季習騎射演鳥槍遇軍政之年一例考驗一¶
<pb:KR2m0013_WYG_184-5a>¶
　　　應親隨兵養亷及官軍優䘏均與在京八旗䕶¶
　　　軍營同○又定八旗官軍俸餉按季按月於户¶
　　　部闗支外禄米月餉左翼於清河本裕倉右翼¶
　　　於安河豐益倉就近支領○是年設教養兵九¶
　　　十六名○六年議準鑲黃正黃正白鑲白四旗¶
　　　於適中之地共立學舍一設教習二人正紅鑲¶
　　　紅二旗共立學一設教習一人正藍鑲藍二旗¶
　　　暨内府䕶軍營各立學一各設教習一人均於¶
<pb:KR2m0013_WYG_184-5b>¶
　　　八旗文生員内咨取選補月給銀二両嵗給米¶
　　　四十二斛二斗四年期滿如敎導有方生徒内¶
　　　有考取録用者列為一等咨部以筆帖式即用¶
　　　其僅能教導約束生徒者列為二等咨囘該旗¶
　　　怠惰者將生員褫革○又奏準八旗營總各鑄¶
　　　給闗防○七年定增設副䕶軍校七十二人每¶
　　　月食餉五兩○十年奏準增設三品䕶軍叅領¶
　　　八人原設五品副叅領陞為四品原設六品署¶
<pb:KR2m0013_WYG_184-6a>¶
　　　叅領陞為五品又增設䕶軍校三十二人副䕶¶
　　　軍校四十人隨闗防筆帖式三十二人三品叅¶
　　　領員闕於八旗䕶軍副叅領内選補其營總員¶
　　　闕即於三品叅領内選補筆帖式員闕於䕶軍¶
　　　内選充仍食䕶軍本餉餘照舊例○乾隆三年¶
　　　奉¶
　㫖圓明園八旗䕶軍營增設教養兵三百八十四名¶
　　　○十二年奉¶
<pb:KR2m0013_WYG_184-6b>¶
　㫖以京城八旗䕶軍八百名移駐圓明園增設䕶軍¶
　　校副䕶軍校各十有六人增設營房二千三百二¶
　　十八間照前分給官兵居住○十六年奏準鑄給¶
　　圓明園總統印即於總統王公大臣内列名奏請¶
　欽簡一人掌印以營總叅領各二人䕶軍校四人筆¶
　　　帖式八人隨印協理事務其選補陞降均照八¶
　　　旗䕶軍營隨印辦事之例○二十一年奉¶
　㫖圓明園䕶軍營學舍肄業子弟令専習淸書其膏¶
<pb:KR2m0013_WYG_184-7a>¶
　　火等項仍照舊例欽此遵¶
　㫖議準敎習選用繙譯生員生徒内有以繙譯考取¶
　　　録用者列為一等咨部以筆帖式用餘仍舊¶
　　　一守衞雍正二年定¶
　　圓明園門汛警蹕共百處日以營總四人副䕶軍¶
　　　叅領八人署副䕶軍叅領十有六人䕶軍校䕶¶
　　　軍千名入直夜傳更籌十有六恭遇¶
　聖駕至¶
<pb:KR2m0013_WYG_184-7b>¶
　　圓明園及¶
　還宫自¶
　　圓明園至紅橋以副䕶軍叅領署䕶軍叅領四人¶
　　　䕶軍校䕶軍八十名於路旁兩翼清蹕如¶
　聖駕由水路自¶
　　暢春園西南門經¶
　　聖化寺至長春橋以營總三人䕶軍叅領副䕶軍¶
　　　叅領十有六人䕶軍校䕶軍二百四十名於長¶
<pb:KR2m0013_WYG_184-8a>¶
　　　河兩岸淸蹕○乾隆四年恭逢¶
皇太后駐蹕暢春園¶
　　圓明園改設門汛共七十六處以營總䕶軍叅領¶
　　　各二人副䕶軍叅領署䕶軍叅領十有五人䕶¶
　　　軍校䕶軍七百六十名守衞¶
　　暢春園增設門汛十九處日以營總一人署副䕶¶
　　　軍叅領四人䕶軍校䕶軍一百九十名守衞夜¶
　　　傳更籌八○八年定每遇¶
<pb:KR2m0013_WYG_184-8b>¶
　駕駐静宜園設門汛五十一處日以營總二人䕶軍¶
　　　叅領一人署副䕶軍叅領十有三人䕶軍校䕶¶
　　　軍五百十名守衛夜傳更籌十¶
　車駕往還均以營總䕶軍叅領各三人副署䕶軍叅¶
　　　領二十人䕶軍校䕶軍五百二十名於經由之¶
　　　路左右清蹕恭遇¶
　駕詣黑龍潭大覺寺行禮以營總䕶軍叅領各三人¶
　　　副署䕶軍叅領十有四人䕶軍校䕶軍七百名¶
<pb:KR2m0013_WYG_184-9a>¶
　　　沿塗淸蹕○十年定增設¶
　　長春園門汛二十處日以䕶軍叅領一人副署䕶¶
　　　軍叅領四人䕶軍校䕶軍二百名守衞夜傳更¶
　　　籌八○十八年増設¶
　　淸漪園門汛六處日以副䕶軍叅領或署䕶軍叅¶
　　　領一人䕶軍校䕶軍六十名守衞¶
　駕幸静明園清漪園以營總䕶軍叅領各三人副署¶
　　　䕶軍叅領九人䕶軍校䕶軍二百四十名沿塗¶
<pb:KR2m0013_WYG_184-9b>¶
　　　淸蹕¶
<pb:KR2m0013_WYG_184-10a>¶
　　　健鋭營乾隆十四年¶
　諭去嵗金川用兵朕思我滿洲兵向用雲梯攻城因¶
　　命八旗於前鋒䕶軍内選擇年壯人材勇健者千¶
　　人特命大臣監視操演所選兵丁各奮勉學習不¶
　　數月間皆已精練隨征金川功成凱旋如令仍囘¶
　　本營隨行行走則伊等前功徒費且我滿洲舊日¶
　　技藝仍至廢弛若將伊等専設一營演習技藝均¶
　　可為精鋭兵丁而於緩急之用更有裨益即朕遇¶
<pb:KR2m0013_WYG_184-10b>¶
　　有行幸令伊等隨往圍獵學習行走更得嫻熟竢¶
　　囘軍之日不必令囘本營専設一營令大臣數人¶
　　管轄操演特簡大臣一人總統其如何設立營伍¶
　　學習操演遇朕行幸如何隨蹕再如何施恩使得¶
　　陞轉之塗著大學士公同管轄操演之大臣等詳¶
　　議具奏欽此遵¶
　㫖議準演習雲梯兵千名原委翼領四人前鋒叅領¶
　　　十有六人前鋒校四十一人管轄今既専設一¶
<pb:KR2m0013_WYG_184-11a>¶
　　　營應將雲梯兵千名分為兩翼每翼設翼領一¶
　　　人統轄八旗選前鋒叅領八人副前鋒叅領八¶
　　　人前鋒校五十人鑲黃旗九人正黃正白二旗¶
　　　各八人正紅等五旗各五人以上翼領叅領䕶¶
　　　軍校各官不能兼任均應専設至雲梯兵千名¶
　　　上三旗五百名一旗一百六十六名二旗一百¶
　　　六十七名下五旗五百名每旗百名此内設副¶
　　　前鋒校四十人什長五十名隨印筆帖式四人¶
<pb:KR2m0013_WYG_184-11b>¶
　　　○又定健鋭營總統以王公大臣兼任請¶
　㫖特簡翼領員闕於本營叅領内叅領員闕於副叅¶
　　　領内副叅領員闕於署叅領内署叅領員闕於¶
　　　前鋒校内前鋒校員闕於副前鋒校筆帖式内¶
　　　均由總統遴選擬定正陪引¶
　見補授副前鋒校闕由總統於筆帖式什長内什長¶
　　　筆帖式闕於前鋒内前鋒闕於委前鋒内委前¶
　　　鋒闕於敎養兵閒散壯丁及八旗驍騎敎養兵¶
<pb:KR2m0013_WYG_184-12a>¶
　　　内敎養兵闕於壯丁内拔補○十五年鑄給健¶
　　　鋭營銀闗防○又定日以叅領一人前鋒校前¶
　　　鋒十名守衞¶
　　静宜園宫門¶
　駕幸静宜園移駐碧雲寺孔道○又奏準健鋭營八¶
　　　旗官軍住房左翼在東右翼在南翼領叅領各¶
　　　給官房十有三間副叅領十間署叅領八間前¶
　　　鋒校六間前鋒三間委前鋒二間○又奏準昆¶
<pb:KR2m0013_WYG_184-12b>¶
　　　明湖趕繒船八號以健鋭營前鋒軍習演駕船¶
　　　水戰所用敎習把總十人水手一百十名行文¶
　　　天津福建各水師營選送天津把總四人水手¶
　　　四十四名福建把總六人水手六十六名把總¶
　　　年滿送兵部仍交該直省録用其員闕於水手¶
　　　内由本營總統選補水手闕咨該直省補送以¶
　　　上兵弁駐於船塢其弁兵俸餉由内務府支給¶
　　　○又奏準健鋭營官軍隨¶
<pb:KR2m0013_WYG_184-13a>¶
　駕於京中官軍内分撥十分之四其軍政親隨兵養¶
　　　亷官軍優䘏均與¶
　　京城同支米與¶
　　圓明園同官馬人各一匹每匹給官價銀六兩限¶
　　　一年内買足○十六年增造新趕繒船二十四¶
　　　號輪換使用○十七年奉¶
　㫖健鋭營賞給敎養兵百名每名給食餉銀二兩上¶
　　三旗五十名下五旗五十名○又奏準健鋭營操¶
<pb:KR2m0013_WYG_184-13b>¶
　　　演事繁嗣後隨¶
　駕撥官軍十分之二○又定恭遇¶
　行幸隨¶
　駕並操演時翼領著黃色馬褂前鋒叅領藍鑲黃馬¶
　　　褂兵丁黃鑲藍馬褂○又定旗色左翼鑲黃右¶
　　　翼正黃均繪金龍制同前鋒營加以黃號帶大¶
　　　纛同○又定每月逢四九日操演雲梯大隊三¶
　　　槍逢二七日演撲躍馬騙馬三槍舞鞭舞刀射¶
<pb:KR2m0013_WYG_184-14a>¶
　　　箭逢三五八十等日操演水戰其一六日各於¶
　　　本旗較馬歩射放槍恭遇¶
　駕駐圓明園每日操演水戰常日用船四號四旗各¶
　　　二十五人共百人逢八日大操用船八號八旗¶
　　　共二百人均翼領率所屬隨時訓練戰船各用¶
　　　本旗色金龍旗幟○十八年奉¶
　㫖健鋭營增設署前鋒驍騎千名○又增敎演水師¶
　　　漢侍衞十人○又奏準本營所增兵丁應設官¶
<pb:KR2m0013_WYG_184-14b>¶
　　　管束每旗増設署前鋒叅領各二人副前鋒校¶
　　　各五人此内以署前鋒叅領二人副前鋒校旗¶
　　　各一人委前鋒旗各十有五人駐紅石山署叅¶
　　　領員闕於本營前鋒校内遴選引¶
　見補授副前鋒校闕由總統遴委○二十一年奉¶
　㫖裁趕繒船八號○二十三年奏裁趕繒船八號並¶
　　　裁隨船水手四十八名¶
<pb:KR2m0013_WYG_184-15a>¶
　　　三旗虎槍營康熙二十三年黑龍江將軍送到¶
　　　精騎射善殺虎新滿洲四十名到¶
　　京分𨽻於上三旗設虎槍營以内大臣或侍衞一¶
　　　人為總統每旗各以大臣侍衞叅領官員内設¶
　　　虎槍總領每旗設長三旗設虎槍人百二十名凡¶
　大狩行田皆從虎槍總統總領皆著黃色馬褂槍長¶
　　　紅色馬褂虎槍人白色馬褂衿均鑲以青　雍¶
　　　正元年奏準每旗設虎槍總領二人虎槍長七¶
<pb:KR2m0013_WYG_184-15b>¶
　　　人副長七人每旗虎槍人百六十名學習虎槍¶
　　　人四十名如遇¶
　行田隨蹕人等所領錢糧路費馬匹等項皆由本營¶
　　　移文各該旗支領○乾隆三年奏準請鑄給闗¶
　　　防三旗設筆帖式三人如遇¶
　行田隨蹕人等所領俸禄錢糧路費馬匹均由本營¶
　　　行文支領¶
欽定大清㑹典則例卷一百八十¶
