# -*- mode: mandoku-view; -*-
#+TITLE: 欽定大清會典則例
#+DATE: 2015-08-24 22:50:08.699843
#+PROPERTY: ID KR2m0013
#+PROPERTY: BASEEDITION WYG    
#+PROPERTY: JUAN 卷一百五十五
<pb:KR2m0013_WYG_159-1a>¶
欽定四庫全書¶
欽定大清㑹典則例卷一百五十五¶
　　　太僕寺¶
　　國初置太僕寺附於兵部武庫司直隸山東河南¶
　　　江南額徴馬價六十餘萬兩解寺貯庫歳終考¶
　　　覈奏銷至¶
　廵幸沿途需用馬駝由寺豫備應用○康熙七年議¶
　　　凖直省額徴馬價銀歸戸部考覈奏銷○九年¶
<pb:KR2m0013_WYG_159-1b>¶
　　　以兵部大庫種馬二場歸寺管理○雍正三年¶
　　　建本寺衙署○乾隆六年奏凖本寺口外兩翼¶
　　　馬場均齊賞罰及¶
　扈從料理行營駝馬並支領錢糧雖設有員外郎主¶
　　　簿等官向未分定職掌亦未鑄給印信一切稾¶
　　　案惟以畫押為慿恐日乆弊生難免偷改抽換¶
　　　及彼此推諉應將見在員外郎八人分為左右¶
　　　二司以¶
<pb:KR2m0013_WYG_159-2a>¶
　廵幸需用黄布幔城網城及分撥牽領馬駝等事歸¶
　　　左司承辦以兩翼馬場均齊賞罰等事歸右司¶
　　　承辦以題奏本章承發文移等事歸主簿承辦¶
　　　筆帖式十有六人以十人分於左右二司六人¶
　　　分於主簿廳其左右兩司及主簿廰各鑄給印¶
　　　信以昭信守○十四年奏凖本寺承辦口外兩¶
　　　翼均齊賞罰暨¶
　廵幸沿塗辦理行營䭾載黄布幔城網城並撥給駝¶
<pb:KR2m0013_WYG_159-2b>¶
　　　馬等事皆關緊要額設司官不敷於筆帖式内¶
　　　遴選二人給以委署主事銜仍照本職食俸升¶
　　　轉¶
　　　一¶
　扈從康熙年間定¶
　　京城御河橋東直門及通州之張家灣三處各設¶
　　　一館餧養駝一百五十隻以備¶
　廵幸䭾載行營幔城網城其駝於三月趕赴天津牧¶
<pb:KR2m0013_WYG_159-3a>¶
　　　放五月趕赴口外牧放九月囘館餧養每駝日¶
　　　支豆六升草二束在館廐長一人月給銀三兩¶
　　　歳給米四十八斛廐副五人廐丁二十一人均¶
　　　月給銀一兩米一斛毎人各養場内馬一匹以¶
　　　備乘騎至每年員外郎以下等官及廐長等隨¶
　　　徃兩翼印烙察㸃孳生暨¶
　扈從辦理行營等事皆用館内所養之馬守館人八¶
　　　名毎人給地三十五畝令其取租以作工食○¶
<pb:KR2m0013_WYG_159-3b>¶
　　　又定馬場官員因公事來京於御河橋館内住¶
　　　宿每人日支口糧米二升隨來兵丁人等每名¶
　　　日支米一升馬每匹日支草一束均移咨戸部¶
　　　支領○又定恭遇¶
　廵幸由寺開列堂官職名請¶
　㫖簡用一人¶
　扈從辦理行營幔城網城之事司官筆帖式酌量帶¶
　　　徃用駝百隻凖帶餘駝十八隻凡中塗駝有疲¶
<pb:KR2m0013_WYG_159-4a>¶
　　　乏殘廢者奏明凖以所帶餘駝更換倒斃者察¶
　　　騐耳尾注册亦以餘駝撥補沿塗每駝日支草¶
　　　一束豫咨户部行令該管官照數供應隨徃之¶
　　　廐長等移咨户部每人日給盤費銀一錢三分¶
　　　○乾隆十六年奏凖八旗佐領下合計額設駝¶
　　　八百餘隻嗣後䭾載幔城網城在於八旗額設¶
　　　駝内取用所有太僕寺餧養駝百五十隻並在¶
　　　館廐長廐副廐丁及守館人等悉行裁汰○十¶
<pb:KR2m0013_WYG_159-4b>¶
　　　七年奏凖三館餧養駝既經裁汰所有房屋應¶
　　　行交部辦理但向來䝉古官兵來京支領俸餉¶
　　　及遞送文移均在御河橋館内住宿應將此館¶
　　　存留其東直門張家灣二館並看館人原給地¶
　　　畝一幷交部辦理再原設廐長廐副廐丁共二¶
　　　十七人每年出場印烙察㸃孳生馬匹及辦理¶
　　　行營等事皆隨徃承辦未便槩行裁汰應酌留¶
　　　十人仍給本身錢糧以供前項差使再天津原¶
<pb:KR2m0013_WYG_159-5a>¶
　　　有牧駝葦地一區應一幷交部辦理至本寺司¶
　　　官筆帖式等出場並¶
　扈從均騎三館所養之馬今既經裁汰嗣後如遇此¶
　　　等差遣司官筆帖式照䕶軍校例廐長等照驍¶
　　　騎例移咨兵部撥給官馬户部給與路費所需¶
　　　帳房移咨工部支領事竣繳還¶
　　　一司牧¶
　　國初定口外兩翼騍馬羣每羣設牧長一人牧副¶
<pb:KR2m0013_WYG_159-5b>¶
　　　一人牧丁十人騸馬羣每羣設牧長一人牧副¶
　　　一人牧丁十有二人均於䝉古内按各該旗選¶
　　　補牧長人等所需鞍轡每人各一副飼秣所需¶
　　　木槽鍁鐝鑞杓等項每羣各二件均五年一次¶
　　　移咨工部給發由兵部撥車運送到場若增設¶
　　　馬羣照增設之數咨取○康熙三十三年奏凖¶
　　　騸馬羣牧丁每羣各增二人○四十四年奏凖¶
　　　左右兩翼各設總管一人於在京應用人内簡¶
<pb:KR2m0013_WYG_159-6a>¶
　　　選題請補授三年報滿更代届均齊時本寺堂¶
　　　官親徃口外察騐該員經管之馬分别孳生及¶
　　　倒斃多寡交與該部議叙議處○又議凖兩翼¶
　　　各設騍馬羣翼領一人騸馬羣翼領一人遇有¶
　　　員闕將應升之人引¶
　見補授○四十五年奏凖兩翼馬場總管各鑄給關¶
　　　防以專職掌○又議準總管準戴孔雀翎翼領¶
　　　準帶藍翎○又議準兩翼馬場牧長牧副牧丁¶
<pb:KR2m0013_WYG_159-6b>¶
　　　每月各給銀一兩三年連閏共三十七兩一次¶
　　　彚總給發○雍正元年議準牧長牧副牧丁每¶
　　　月應給銀停其彚總給發每年春秋二季由寺¶
　　　移咨户部照數支領○又議準牧長内有當差¶
　　　年久勤慎者簡選授為恊領每翼騍馬羣四人¶
　　　騸馬羣一人兩翼共設十人定為八品○又奏¶
　　　準兩翼總管停用在京人員於察哈爾佐領等¶
　　　官及世爵内簡選一人馬場翼領等官内簡選¶
<pb:KR2m0013_WYG_159-7a>¶
　　　一人擬定正陪由寺引¶
　見補授○又奏準馬場副管兩翼共設一人防禦兩¶
　　　翼各設一人驍騎校兩翼共設三人䕶軍校兩¶
　　　翼共設八人䕶軍兩翼共設三百十有四人每¶
　　　翼各以䕶軍五十人專司捕盗其餘入於牧長¶
　　　等内當差副管員闕於防禦内簡選防禦員闕¶
　　　於驍騎校内簡選驍騎校員闕於䕶軍校内簡¶
　　　選䕶軍校員闕於䕶軍牧長内簡選均由總管¶
<pb:KR2m0013_WYG_159-7b>¶
　　　保送到寺擬定正陪引¶
　見補授至驍騎校三人除毎翼各分一人外餘驍騎¶
　　　校一人同副管一人於兩翼輪流補用如副管¶
　　　於左翼補授則以驍騎校歸之右翼副管繫右¶
　　　翼補授則以驍騎校歸之左翼均報兵部注册¶
　　　至兩翼翼領員闕於協領内簡選協領員闕於¶
　　　牧長内簡選亦由總管保送到寺擬定正陪引¶
　見補授○又奏準兩翼總管定為正四品副管防禦¶
<pb:KR2m0013_WYG_159-8a>¶
　　　定為正五品翼領定為正六品協領定為正七¶
　　　品賞給半俸有世爵銜大者照大銜食俸䕶軍¶
　　　月給銀二兩並牧長等月給銀由該總管造册¶
　　　送寺覆覈移咨户部給發○八年奏準騍馬羣¶
　　　牧丁每羣各裁二人○十年奉¶
㫖馬場官員照八旗察哈爾之例賞給全俸○乾隆十¶
　　　三年奉¶
　㫖上駟院所屬馬場其統轄管理有副都統職銜總¶
<pb:KR2m0013_WYG_159-8b>¶
　　管一人太僕寺馬場每翼雖有䝉古總管一人並¶
　　無統轄大員亦應補授統轄總管欽此○又奏準¶
　　　馬場統轄總管鑄給關防以專職掌¶
　　　一牧課原定每年春季本寺滿堂官一人徃口¶
　　　外將馬駒騐騸秋季徃口外將騸過三歳之駒¶
　　　撥給入羣每三年將馬場均齊一次届期奏請¶
　欽㸃前徃至員外郎每年春季徃口外稽察孶生倒¶
　　　斃各數並訓練馬駒逐一印烙秋冬往口外驗¶
<pb:KR2m0013_WYG_159-9a>¶
　　　視肥瘠並訓練馬駒有未印烙及印烙糢糊者¶
　　　補行印烙○又定騍馬羣每三年均齊時比原¶
　　　額孳生多者議賞孳生少及闕額者議罰騸馬¶
　　　羣均齊時倒斃少者議賞倒斃多者議罰其馬¶
　　　駒内如得調習馴良者送進¶
　　御廐備用○又定馬場賞罰於題奏奉¶
　㫖後委司官筆帖式前徃會同該總管頒賞懲治應¶
　　　罰之馬照數追交入羣○康熙十七年題準太¶
<pb:KR2m0013_WYG_159-9b>¶
　　　僕寺官員不許擅騎羣内之馬○又議準騸馬¶
　　　羣訓練不熟不堪騎用一分以上者該管官罰¶
　　　俸三月二分以上者罰俸六月三分以上者罰¶
　　　俸九月四分以上者罰俸一年五分以上者降¶
　　　一級畱任六分以上者降二級留任七分以上¶
　　　者降三級調用至牧長牧副牧丁等訓練不熟¶
　　　不堪騎用五匹以上至二十匹者牧長鞭一百¶
　　　牧副牧丁鞭八十二十匹以上者牧長鞭一百¶
<pb:KR2m0013_WYG_159-10a>¶
　　　降為牧丁牧副牧丁鞭一百若訓練純熟皆堪¶
　　　騎用者牧長賞豹皮端罩一件毛青布十疋牧¶
　　　副牧丁各賞毛青布十疋○四十一年議準騍¶
　　　馬羣三年之内三馬應孳生一匹於應孳生額¶
　　　數之外多孳生一百六十匹以上者賞牧長毛¶
　　　青布六十疋牧副四十疋八十匹以上者賞牧¶
　　　長毛青布四十疋牧副二十疋一匹以上八十¶
　　　匹以下者賞牧長毛青布二十疋牧副十疋於¶
<pb:KR2m0013_WYG_159-10b>¶
　　　應孳生額數之内少孳生五十匹以下者牧長¶
　　　牧副牧丁各鞭四十牧長仍罰牲畜一五百匹¶
　　　以下者牧長牧副牧丁各鞭五十牧長仍罰牲¶
　　　畜一七百匹以上者牧長牧副牧丁各鞭六十¶
　　　牧長仍罰牲畜一九若於原均齊時所給數内¶
　　　闕少者將牧長牧副牧丁各鞭八十牧長仍罰¶
　　　牲畜二九至該管翼領統計所管馬羣如七羣¶
　　　八羣得賞者賞翼領縁領羊皮段袍一件毛青¶
<pb:KR2m0013_WYG_159-11a>¶
　　　布二十疋九羣十羣得賞者賞狼皮或狐皮端¶
　　　罩一件毛青布二十疋十一羣十二羣以上得¶
　　　賞者賞狼皮或狐皮端罩一件緣領羊皮段袍¶
　　　一件毛青布二十疋如七羣八羣受罰者翼領¶
　　　罰牲畜一九九羣十羣受罰者罰牲畜二九十¶
　　　一羣十二羣以上受罰者罰牲畜三九若所管¶
　　　馬羣賞罰各半者翼領無賞無罰○又議準馬¶
　　　場應賞皮袍端罩移咨工部給發布疋移咨户¶
<pb:KR2m0013_WYG_159-11b>¶
　　　部給發運送車及䕶送兵移咨兵部給發○雍¶
　　　正元年議準協領所管之馬如十二羣至十四¶
　　　羣得賞者賞毛青布十疋十五羣以上得賞者¶
　　　賞毛青布二十疋十羣至十四羣受罰者鞭五¶
　　　十十五羣以上受罰者鞭六十○三年奏準總¶
　　　管所管馬羣除騸馬羣並兼入騸馬羣騍馬羣¶
　　　之小馬䮘馬馬駒外孳生以五百匹為一分闕¶
　　　少原額以二百匹為一分孳生一二分者存案¶
<pb:KR2m0013_WYG_159-12a>¶
　　　三分者加一級三分以上者按其分數存案加¶
　　　級闕少不及一分者免議闕少一分者罰俸六¶
　　　月二分者罰俸一年三分者降一級畱任四分¶
　　　以上者革職○又議準馬場䝉古有犯罪應罰¶
　　　馬者改為罰牛○又議準兩翼騸馬騍馬以一¶
　　　百六十八羣為定額騸馬十六羣不過五千匹¶
　　　騍馬一百五十二羣不過三萬五千匹合共以¶
　　　四萬為止四萬之外多餘者奏明請¶
<pb:KR2m0013_WYG_159-12b>¶
　㫖○四年議準每年由寺稽察馬場照例具奏仍交¶
　　　兵部詳覆覈奏○又奏準每年察㸃馬場之後¶
　　　所有倒斃馬皮交張家口監督收領於年内解¶
　　　送到京令製造庫擇其堪用者存畱不堪用者¶
　　　由寺照時價變賣將價銀奏交户部如監督故¶
　　　意遲延不依限解送者察叅○五年奏準協領¶
　　　所管十八馬羣内十二羣以上得賞者賞毛青¶
　　　布十疋若皆得賞者賞毛青布二十疋有因馬¶
<pb:KR2m0013_WYG_159-13a>¶
　　　羣受罰應鞭五十六十者均停其鞭責罰牲畜¶
　　　一七○八年奏準騸馬羣將原交之數作為十¶
　　　分一年内倒斃一分者仍準賞給牧長賞毛青¶
　　　布二十疋牧副十疋倒斃二分者無賞無罰倒¶
　　　斃三分者牧長罰馬一五入於馬羣牧副鞭四¶
　　　十若倒斃過多牧長牧副牧丁各鞭一百牧長¶
　　　降為牧丁仍罰馬三九入於馬羣○十三年議¶
　　　準統轄總管通計兩翼之馬孳生以千匹為一¶
<pb:KR2m0013_WYG_159-13b>¶
　　　分闕少原額以四百匹為一分多孳生一二分¶
　　　者存案三分者加一級三分以上者按其分數¶
　　　存案加級闕少不及一分者免議闕少一分者¶
　　　罰俸六月二分者罰俸一年三分者降一級畱¶
　　　任四分以上者革職○十五年覆準場内馬駝¶
　　　有病者該管協領加意調治若繫齒老殘傷倒¶
　　　斃者騐明印烙剝取其皮注册十日内報翼領¶
　　　翼領報總管總管報統轄總管於夏冬二季造¶
<pb:KR2m0013_WYG_159-14a>¶
　　　册報寺察覈¶
　　　一牧場康熙年間定兩翼牧場統計見有之馬¶
　　　均匀分配定為騍馬四十羣騸馬八羣○十一¶
　　　年奏準場内生癩之馬由總管開報每匹用藥¶
　　　一兩在上駟院支取調藥蘇油八兩在户部支¶
　　　取○二十三年增騍馬二十四羣○三十三年¶
　　　增騍馬十六羣○三十六年增騍馬四羣騸馬¶
　　　八羣○三十九年增騍馬三羣○四十五年增¶
<pb:KR2m0013_WYG_159-14b>¶
　　　騍馬六羣○四十八年增騍馬二十七羣○四¶
　　　十九年增騍馬八羣○雍正元年增騍馬二十¶
　　　四羣○乾隆五年奏準兩翼馬場共計騍馬一¶
　　　百五十二羣騸馬十有六羣按雍正三年議定¶
　　　在場之馬以四萬匹為止若孳生多餘奏明請¶
　㫖從前因用兵動用八旗官馬即將孳生多餘者照¶
　　　數撥補今八旗官馬均足定額又無别處可用¶
　　　見在兩翼除四萬匹之外共孳生多餘七千二¶
<pb:KR2m0013_WYG_159-15a>¶
　　　百二十四匹内騍馬一千五百二匹分為八羣¶
　　　統計騍馬一百六十羣騸馬五千七百三十二¶
　　　匹分為十六羣統計騸馬三十二羣兩翼均分¶
　　　各在該管場内牧放○八年議準兩翼馬場原¶
　　　各有一定處所恐日後不無溷淆應立界以垂¶
　　　乆逺左翼四旗東以布濩衣卜拉克為界西以¶
　　　察漢齊勞臺為界相距計一百五十里南以都¶
　　　什山為界北以虎時呼蘭臺山巴顔托羅垓為¶
<pb:KR2m0013_WYG_159-15b>¶
　　　界相距一百三十里右翼四旗東以庫努克托¶
　　　羅垓努赫圖溝為界西以朱魯臺烏赫爾齊勞¶
　　　為界相距一百五十里南以克衣格逹瓦都得¶
　　　衣哈喇為界北以布爾噶蘇臺河南岸為界相¶
　　　距三十二里各該翼騍馬騸馬照所定之界㳺¶
　　　牧其中彼此不得侵越並不許私自墾種○十¶
　　　五年覆準兩翼總管令其在騍馬騸馬羣適中¶
　　　之地居住騍馬騸馬兩羣翼領令其各在所管¶
<pb:KR2m0013_WYG_159-16a>¶
　　　馬羣適中之地居住協領於該旗適中之地居¶
　　　住以便各就近約束照管加意牧放至兩翼副¶
　　　管及防禦驍騎校䕶軍校各於本翼本旗地方¶
　　　不時輪流廵察遇有牧丁人等偷馬私賣及私¶
　　　與人乘騎者立即拏報由該總管覈明將能察¶
　　　拏多者報部官給紀錄䕶軍記名俟有應升之¶
　　　官先補若漫不廵察致被别處拏報官罰俸三¶
　　　月䕶軍鞭四十¶
<pb:KR2m0013_WYG_159-17a>¶
　　　順天府¶
　　　一進春每年六月移文欽天監按年建干支校¶
　　　正春牛之色繪圗送監譯寫豫設采棚造芒神¶
　　　土牛於東直門外迎春坊又設采棚於順天府¶
　　　大門内先立春一日府尹率僚屬赴東郊迎祭¶
　　　禮成鼓吹迎入府大門安設采棚内立春日府¶
　　　學生員公服舁進呈芒神土牛春山由¶
　　午門進至後左門府尹隨禮部尚書侍郎恭進至¶
<pb:KR2m0013_WYG_159-17b>¶
　　乾清門暨¶
　慈寧門退乃率僚屬執采仗立土牛旁擊鼓環擊土¶
　　　牛者三以示勸耕之意¶
　　　一¶
　耕耤㐮事前期一日隨户部禮部恭進耒耜絲鞭穜¶
　　　稑種青箱咸蠎袍補服由¶
　　午門左門入至¶
　　太和殿丹陛下户部官以次奉至¶
<pb:KR2m0013_WYG_159-18a>¶
　　中和殿恭候¶
　皇上御殿閲畢户部官奉耒耜青箱至¶
　　太和殿丹陛下授本府官由¶
　　午門左門出設采亭内送至耕所至日集耆老三¶
　　　十四人上農夫十人中農夫十人下農夫十人¶
　　　於采棚左右設¶
　親耕黄耒於¶
　帝耤正中駕以黄犢尹竢户部尚書進耒畢恭奉絲¶
<pb:KR2m0013_WYG_159-18b>¶
　　　鞭以進耆老二人牽牛上農夫二人扶犁丞奉¶
　　　青箱從户部侍郎播種設從耕三王九卿朱耒¶
　　　於¶
　帝耤兩旁左五右四立表以識駕以黝牛各用耆老¶
　　　一人牽牛農夫二人扶犁府佐貳暨兩縣丞簿¶
　　　奉青箱播種禮成尹率僚屬蠎袍補服耆老農¶
　　　夫披簔戴笠序立¶
　觀耕臺前西旁北嚮聽鴻臚寺官贊行三跪九叩禮¶
<pb:KR2m0013_WYG_159-19a>¶
　　　視耆老農夫終畝各賞布四疋○雍正四年覆¶
　　　準耤田所收玉粒交與太常寺登貯¶
　　神倉以供粢盛○又覆準¶
　耕耤所用耆老四十四名農夫四十三名樂工二百¶
　　　十有六名停其於外州縣行取於大宛二縣五¶
　　　城内行取選用演習九日每日各給飯錢百文¶
　　　於兩縣鹽當税内動支歳終由府奏銷¶
　　　一致祭¶
<pb:KR2m0013_WYG_159-19b>¶
　金太祖世祖陵望祭¶
　元太祖世祖陵祭¶
　明宣宗孝宗世宗陵應用品物由府行令大興宛平¶
　　　房山三縣昌平州偹辦¶
　　　一鄉飲酒禮每歳正月十五日十月初一日舉¶
　　　行由府豫期具題¶
　　　一經理錢榖乾隆十三年¶
　諭順天府尹所轄州縣向例惟大計考覈會同直隸¶
<pb:KR2m0013_WYG_159-20a>¶
　　總督其餘錢糧事件皆由總督報銷朕思府尹有¶
　　管轄屬員之責所屬錢糧支用就近稽察較之直¶
　　隸總督更為親切自應會同辦理以杜侵冒從前¶
　　定例殊未妥協著該部另議更正欽此遵¶
　㫖議準嗣後順天府所屬州縣徴收賦税凡酌撥俸¶
　　　餉畱支經費並一應動支數目令各屬通詳直¶
　　　督府尹公同稽察仍於報銷時互相考覈會銜¶
　　　具疏所屬催科完欠分數與直督一例考成¶
<pb:KR2m0013_WYG_159-20b>¶
　　　一召募¶
壇廟夫役順治初年定各¶
壇廟壇户廟户庫夫所夫均由太常寺咨府飭各州縣¶
　　　僉送農民充役一年更代每名月給工食銀五¶
　　　錢三分各於該州縣支給惟¶
　先農壇壇户工食由太常寺支給○乾隆六年覆準¶
壇户廟户一百三十九名庫夫四名犧牲所夫二十七¶
　　　名除¶
<pb:KR2m0013_WYG_159-21a>¶
　先農壇户向給耕地不給工食外至¶
壇户廟户庫夫所夫一百五十名每名月給工食五錢¶
　　　三分每年每名計給銀六兩三錢六分犧牲所¶
　　　夫二十七名令大興宛平等二十七州縣各召¶
　　　募一名¶
壇户廟户庫夫一百二十三名令大興宛平通涿昌平¶
　　　等五州縣各召募六名良鄉固安房山永清東¶
　　　安三河武清寳坻遵化薊等十州縣各召募五¶
<pb:KR2m0013_WYG_159-21b>¶
　　　名香河寧河文安霸大城順義懐柔等七州縣¶
　　　各召募四名保定平谷密雲玉田豐潤等五縣¶
　　　各召募三名共敷一百五十名之數送府轉送¶
　　　太常寺分給¶
壇廟應役照例一年更換¶
　　　一供偹¶
壇廟犧牛乾隆十年議準每年祭祀應用牛一百九十¶
　　　有七犧牲所入滌牛歳須二百四十除交内務¶
<pb:KR2m0013_WYG_159-22a>¶
　　　府於牧羣滋生牛内擇毛角整齊堪中犧牲之¶
　　　選者盡數送犧牲所牧養偹用外餘交順天府¶
　　　飭所屬大興宛平通涿昌平霸薊遵化等八州¶
　　　縣各採買十頭良鄉房山文安大城武清寳坻¶
　　　三河豐潤玉田等九縣各採買八頭固安永清¶
　　　東安香河寧河順義懐柔密雲等八縣各採買¶
　　　五頭保定平谷二縣各採買四頭以符二百之¶
　　　數每牛給價六兩於該州縣地丁銀内支銷每¶
<pb:KR2m0013_WYG_159-22b>¶
　　　年於正二三四七八九十等月陸續交送太常¶
　　　寺同府尹騐明毛角純整交犧牲所芻牧以供¶
　　　祀事如牧羣所交每年不敷四十仍移順天府¶
　　　飭州縣於八九十月增買足數如牧羣滋生繁¶
　　　多交送逾額即移順天府令州縣照數減買¶
　　　一學校康熈二十八年議準¶
　　文廟致祭凡琴瑟祝敔簫管鐘磬之屬禮宜偹具¶
　　　惟順天府學獨無該府丞會同府尹照例修設¶
<pb:KR2m0013_WYG_159-23a>¶
　　　一遇京察幷甄别本府將所屬京職考註優劣¶
　　　造册咨送部科河南道¶
　　　一春秋祭¶
　社稷壇例用五色土鋪墊府尹轉行東安縣房山縣¶
　　　涿州霸州辦解工部¶
　　　一祈晴禱雨祈雪救䕶日月應用祭品等項由¶
　　　府行令大宛二縣偹辦¶
　　　一耆老令五城大宛二縣訪舉年高有徳者具¶
<pb:KR2m0013_WYG_159-23b>¶
　　　結送府給劄許用頂帶宣讀¶
聖諭¶
　廣訓萬言諭¶
　　　一提督本府學政雍正九年覆準¶
　　京師為四方輻輳之地南北錯處籍貫易於溷淆¶
　　　槍手代考以及胥役招揺等弊非府丞考錄不¶
　　　足以資弹壓但嚴飭大宛二縣於審音時詳加¶
　　　騐聽該府丞仍不時稽察毋令溷冒如大宛二¶
<pb:KR2m0013_WYG_159-24a>¶
　　　縣視為具文䝉溷申送照徇庇例議處再考棚¶
　　　向在通州以知州為提調兩縣生童非其所統¶
　　　屬不能弹壓嗣後應改歸貢院與八旗生童分¶
　　　二日考試以順天府治中專司提調與府丞一¶
　　　同稽察頂冒代替等弊其中旗民試卷令分編¶
　　　字號毋致溷淆○十二年覆準大宛二縣文武¶
　　　童生歳科兩試照例由縣審音考試試畢發案¶
　　　造册送府丞考試錄名府考發案造册送學政¶
<pb:KR2m0013_WYG_159-24b>¶
　　　考取入學縣府試卷照例合訂以偹覈對如童¶
　　　生未經縣府兩試學政不得濫行收考○十三¶
　　　年奏準八旗童生照漢童之例取具本旗廩生¶
　　　認結都統將名册齊送禮部部劄府丞考試滿¶
　　　教官二人率各廩生當堂識認倘有頂冒將廩¶
　　　生一例治罪○乾隆十年議凖凡冒籍順天中¶
　　　式之進士舉人及貢監生員除入籍二十年並¶
　　　無原籍可歸者不議外其未滿二十年及雖滿¶
<pb:KR2m0013_WYG_159-25a>¶
　　　二十年尚有原籍可歸者統以部文到日一年¶
　　　為限由科甲出身之見任京官及候選之進士¶
　　　舉人貢監各赴大宛二縣具呈申詳順天府尹¶
　　　廩增附生赴教官具呈申詳府丞學政均一例¶
　　　咨回原籍其生員食餼挨貢悉照舊例按本生¶
　　　年分次第出仕直省之大小各官繫原冒大宛¶
　　　二縣中式及捐納出身者若非入籍已滿二十¶
　　　年並無原籍可歸均呈報該管上司改歸原籍¶
<pb:KR2m0013_WYG_159-25b>¶
　　　各分報吏禮二部注册倘逾限不改一經察出¶
　　　生監照例褫革候選進士舉貢見任京外各官¶
　　　照例革職該管官自行察出免議若被科道糾¶
　　　叅旁人告發照例罰俸一年至府考審音之時¶
　　　由府丞移咨都察院奏請滿漢御史二人會同¶
　　　府丞審音以杜弊竇内有樂舞生應試者亦一¶
　　　例審音如聲音不合究出冒籍情弊本生廩保¶
　　　照變亂版籍律杖八十革去衣頂申送之地方¶
<pb:KR2m0013_WYG_159-26a>¶
　　　官照徇庇例議處受財者各計贓從重論教官¶
　　　門斗婪贓計贓治罪¶
　　　一順天鄉試順治初年定凡順天鄉試一應事¶
　　　宜及貢院房舍均隸於府○雍正十二年覆準¶
　　　貢院房屋號舍並收貯三場應用什物應設專¶
　　　官管理於貢院西轅門内空基蓋造房屋十二¶
　　　間令順天府照磨移住掌管貢院及一應存貯¶
　　　官物○十三年覆準貢院號舍原設八千三百¶
<pb:KR2m0013_WYG_159-26b>¶
　　　十有五間今應試士子日增每科鄉試皆别蓋¶
　　　蓆棚排列坐位方能敷用應增建號舍千六百¶
　　　八十五間並前合成萬間之數○乾隆九年覆¶
　　　準順天鄉試向設謄錄書手七百六十名於順¶
　　　天府所屬州縣吏書内取用今應試士子日增¶
　　　應加增二百四十名共足千名以敷謄錄之用¶
　　　除原設七百六十名仍於順天府所屬州縣取¶
　　　用外不敷二百四十名於保定府屬之安肅定¶
<pb:KR2m0013_WYG_159-27a>¶
　　　興新城容城雄新安天津府屬之天津易州屬¶
　　　之淶水等八縣每縣取用書吏三十名照順天¶
　　　府額編工食之數於地糧項下分作三年畱支¶
　　　届期給發造入奏銷册内報部覆銷○十一年¶
　　　奏準鄉試士子有自擕上蠟者令監試官騐看¶
　　　如蠟多而製造不同者即時剖看仍豫備上蠟¶
　　　數百斤如剖看無弊即將豫備上蠟補給士子¶
　　　納卷時仍照舊例每場納燭價六分委官製造¶
<pb:KR2m0013_WYG_159-27b>¶
　　　重蓋油燭㸃名時同試卷散給如燭不堅好將¶
　　　承辦官叅處¶
　　　一會試供具雍正八年覆準向來會試供給由¶
　　　順天府移取直隸布政使司庫帑委大宛二縣¶
　　　佐雜官承辦直隸總督彚案題銷嗣後每逢會¶
　　　試之年委賢能司官督率辦理發銀之時禮兵¶
　　　二部堂官會同府尹傳集内外委官當堂給發¶
　　　務令各行户實領如有官吏藉端需索令行户¶
<pb:KR2m0013_WYG_159-28a>¶
　　　呈告該堂官題叅交部嚴加處治事竣由部會¶
　　　府尹題銷○乾隆元年覆準鄉會試册開場内¶
　　　食物向來皆照前科價直銷算物貴時貽累行¶
　　　户賤時冒銷帑項殊未妥恊應令大宛二縣訪¶
　　　時價豫造細册鄉試呈送府尹會試呈送禮兵¶
　　　二部存案其承辦之官即照所報時價發銀採¶
　　　買○十一年¶
　諭文武科場需用器皿食物向由順天府委大宛二¶
<pb:KR2m0013_WYG_159-28b>¶
　　縣動用帑銀分發各行户備辦近聞承辦之人不¶
　　能料理妥協以致各行户未領銀之先吏胥有折¶
　　扣價直需索陋規之弊及至發價之時復任意短¶
　　發扣剋中飽著順天府嚴飭大宛二縣即將前項¶
　　弊端革除如仍蹈故轍一經發覺定將該管各官¶
　　一幷議處欽此¶
　　　一順天文鄉試順治年間定用正副主考官二¶
　　　人由府題請¶
<pb:KR2m0013_WYG_159-29a>¶
　勅下禮部於京官中取學行兼優者疏名上請¶
　簡用又咨呈吏部取五經同考官十六人吏部禮部¶
　　　會同開列應差官職名題請¶
　欽㸃其内簾糾察滿漢御史各一人内監試滿漢御¶
　　　史各二人外廵察滿漢御史各二人由府咨呈¶
　　　都察院開列應差御史職名咨送禮部題請¶
　欽㸃又外簾官十六人由府咨呈禮部行文各衙門¶
　　　取科甲出身之員外主事中行評博内閣中書¶
<pb:KR2m0013_WYG_159-29b>¶
　　　國子監助教守部進士舉人並翰林院庶吉士¶
　　　行取主事列名題請¶
　欽㸃八月初六日府丞同主考及執事各官辭¶
　　朝赴順天府筵燕入場三場題目府尹恭進豫期¶
　　　具題揭曉日期至期府丞恭奉進呈題名錄至¶
　　　内閣進呈次日主考及執事各官同中式舉人¶
　　　入朝謝¶
　恩赴府筵燕○武鄉試由府呈請兵部堂司官為外¶
<pb:KR2m0013_WYG_159-30a>¶
　　　場考試官又題請¶
　勅下兵部開列翰林官職名具題¶
　欽㸃二人為内場正副主考官又咨呈吏部題請¶
　欽㸃小京官四人為同考官又咨呈都察院轉送兵¶
　　　部題請¶
　欽㸃御史二人為監試官又取京衛經歴列名題請¶
　欽㸃四人為外簾官其餘悉照文場例行○凡府屬¶
　　　文武舉人會試由府尹給文送禮部兵部¶
<pb:KR2m0013_WYG_159-30b>¶
　　　○凡遇¶
　　殿試傳臚日府尹府丞於¶
　　長安門外為三及第簮花披紅赴府燕畢送狀元¶
　　　歸第¶
　　　一豫備公事雍正七年¶
諭京師大興宛平二縣知縣常以虧空被叅朕體察其¶
　故二縣在輦轂之下每有一時急辦公事不能遲緩¶
　者只得那移庫帑以濟用而支領還項未免躭延時¶
<pb:KR2m0013_WYG_159-31a>¶
　日其上司察知庫帑有虧不得不照例叅劾此等虧¶
　空實有可原之情朕體恤臣工不忍聽其因辦公而¶
　遭罷黜為思備用之道著大宛二縣各領户部銀萬¶
　兩永逺存貯遇有速辦公事詳明府尹動支應用竢¶
　支領銷算之時仍復歸還原項歳終報部覈銷如此¶
　則辦公有頼備用有資倘再有虧空國帑或藉名擅¶
　動備用銀者定從重治罪欽此¶
　　　一和雇民車雍正十年¶
<pb:KR2m0013_WYG_159-31b>¶
諭京中運送軍營之器械甚多驛站雖備有官車不能¶
　敷用不得不雇募民車寛裕給價惟是官吏奉行不¶
　善每於數日之前即將商民之車拘集驛站地方令¶
　其守候備用至起運之日始給運價其餘躭閣之日¶
　並不準算以致商民探知信息即皆逺避行旅畏懼¶
　不前不可不嚴行禁止可詳悉定議具奏欽此遵¶
㫖議準軍營器械據承辦運糧商人代保令車户運送¶
　　　照兵部定例給價至公事需用之車交與大興¶
<pb:KR2m0013_WYG_159-32a>¶
　　　宛平房山三縣雇募内務府酌量公事之緩急¶
　　　用車之多寡先期行文順天府轉飭該縣等和¶
　　　雇不必定以五日之限止須加給二日草料銀¶
　　　作正報銷再定例雇募民車行走之時日給銀¶
　　　七錢二分在塗住歇日給銀五錢二分今酌議¶
　　　如遇回空之差行走十日者以七日計算每司¶
　　　召募於起程前一日給以工食¶
　　　一畫界分治雍正十二年議準¶
<pb:KR2m0013_WYG_159-32b>¶
　　京師東西南北四城與大興宛平及外州縣地方¶
　　　犬牙相錯彼此溷淆皆由城屬不隨京營汛地¶
　　　管轄州縣不隨外營汛地管轄之故嗣後悉照¶
　　　京營舊制凡城屬地方有越出京營界外者就¶
　　　近各歸大宛二縣管轄大宛二縣地方有夾雜¶
　　　京營界内者就近各歸四城管轄各按界址豎¶
　　　立石碑永逺遵守¶
<pb:KR2m0013_WYG_159-33a>¶
　　　奉天府¶
　　　一每年立春前一日府尹率各官迎春於東郊¶
　　　一慶賀每年恭遇¶
　萬壽聖節¶
皇太后聖夀¶
　皇后千秋及元旦冬至令節本府官朝服齊集¶
　　篤恭殿行禮恭進慶賀表箋¶
　　　一每月逢五日本府官朝服赴¶
<pb:KR2m0013_WYG_159-33b>¶
　　篤恭殿前齊集¶
　　　一¶
陵寢四時大饗本府官朝服隨班行禮¶
　　　一每月朔望¶
陵寢供獻府尹朝服赴¶
陵前排班¶
　　　一每年二八月上丁日致祭¶
　　文廟府尹率各官照例行禮¶
<pb:KR2m0013_WYG_159-34a>¶
　　　一治賦¶
　　國初定田賦每畝徴銀三錢丁賦每丁徴銀一錢¶
　　　五分至二錢不等○順治八年定山海關外荒¶
　　　地甚多有願出關墾地者令山海道造册報部¶
　　　分地居住○康熙五年定白旗堡小河西兩處¶
　　　地畝令府尹給民耕種照熟地例輸賦廣寧寧¶
　　　逺兩縣曠地給民開墾○十七年定奉天府旗¶
　　　民錯居清丈難以定限令地方官每年設法清¶
<pb:KR2m0013_WYG_159-34b>¶
　　　釐許民自首不論多寡隨勘隨報○十九年奏¶
　　　準奉天地東自撫順起西至寧逺州老君屯止¶
　　　南自蓋平縣攔石起北至開原縣止共丈出民¶
　　　界内地五萬二千七百二十六頃五十畝○又¶
　　　定奉天新來之民在民界安插緣邊次第墾種¶
　　　其原在旗界内居民有願移於民界墾種者有¶
　　　仍願在旗界内墾種原地者聽從其便至民人¶
　　　力不能開墾又復霸占者嚴察治罪○二十五¶
<pb:KR2m0013_WYG_159-35a>¶
　　　年定錦州鳳凰城等處荒地分撥民丁給牛屯¶
　　　墾與旗丁同○二十六年定奉天曠土甚多令¶
　　　府尹廣置官莊多買牛種酌量發遣人足應差¶
　　　使外餘盡令其屯種所收米榖依時豐歉照例¶
　　　輸納設立官倉收貯○二十八年議準嗣後民¶
　　　丁不許在旗界内墾種○三十二年定民田改¶
　　　徴米豆每畝二升五合至七升五合不等○三¶
　　　十三年定承徳等州縣額徴米以秫黍及黑豆¶
<pb:KR2m0013_WYG_159-35b>¶
　　　一斗五升折算一斗暫徴一年○五十二年¶
諭州縣徴糧之官皆有考成盛京並無考成故每年拖¶
　欠嗣後盛京等處徴收米豆官員亦著考成欽此○¶
　　　又定奉天所屬州縣米豆存貯太多蓋藏浩繁¶
　　　仍改為徴銀○五十四年議準奉天州縣旗民¶
　　　雜處年乆暫免其搬移嗣後賣房者在民界内¶
　　　之旗房令其賣與民丁違者照侵奪例治罪○¶
　　　五十五年定嗣後所勘民界内居住房屋不許¶
<pb:KR2m0013_WYG_159-36a>¶
　　　賣給旗丁賣買時報明該管官違者嚴察治罪¶
　　　○又定承徳等州縣仍照舊例徴收米豆○又¶
　　　定民丁開墾地畝仍在地方官處具呈轉報¶
　　盛京户部將墾過畝數年終彚册報户部察覈○¶
　　　五十八年定奉天州縣官如因公出差委所屬¶
　　　吏目典史等監收民賦不得私委子弟書吏及¶
　　　私行借給違者令府尹題叅如府尹徇情不糾¶
　　　事發一并交部議處○雍正元年定奉天存貯¶
<pb:KR2m0013_WYG_159-36b>¶
　　　米豆甚多倉廒不敷將每年地丁米豆暫於元¶
　　　二兩年酌量徴銀以作蓋倉之費○二年定自¶
　　　四年為始地畝徴米人丁徴銀所收銀遇有蓋¶
　　　倉州縣題請動用餘解¶
　　盛京户部充餉竢收貯黑豆需用將完題請照舊¶
　　　徴豆○四年定令府尹會¶
　　盛京將軍户部侍郎同差徃勘丈地畝大臣將十¶
　　　四城界内民田公同委賢能屬官勘丈倘有隱¶
<pb:KR2m0013_WYG_159-37a>¶
　　　匿不清發覺日將勘文官從重治罪○六年定¶
　　　奉天文出新舊民地以五分徴收粟米以五分¶
　　　照三分一畝例徴銀所徴銀解交¶
　　盛京户部充餉仍將徴過銀米數目造入每年奏¶
　　　銷册内具題○八年定自本年為始將奉天所¶
　　　屬每户下不拘新舊地畝統以十分計算分為¶
　　　三則以四分為上則三分為中則三分為下則¶
　　　按數徴收○又定遼陽等州縣共收岫巖民地¶
<pb:KR2m0013_WYG_159-37b>¶
　　　三百四十頃八十八畝一分又收鳳凰城並附¶
　　　近岫巖民地六百二十二頃二十五畝九分離¶
　　　城遙逺自本年為始全數徴銀○十一年定奉¶
　　　天所屬州縣俸工餼廩祭祀等項在於各屬地¶
　　　丁銀内存畱支銷府屬上司衙門俸工在於附¶
　　　近州縣地丁銀内動支所餘地丁及房號雜稅¶
　　　仍照例解¶
　　盛京户部充餉¶
<pb:KR2m0013_WYG_159-38a>¶
　　　一立學康熙二十八年定奉天滿洲䝉古漢軍¶
　　　考取生員令¶
　　盛京將軍副都統等騐馬歩射能射者交府丞考¶
　　　試○雍正五年定奉天所屬見在滿合字號生¶
　　　員一百十有九人其見於府城及承徳界居住¶
　　　者仍隸府學餘著詢明居址撥歸各州縣學每¶
　　　遇歳科兩試由該學申送府丞考試一案發落¶
　　　按名次補廩補增出貢嗣後滿童生考試先令¶
<pb:KR2m0013_WYG_159-38b>¶
　　　該將軍將居址開送府丞以慿撥入州縣各學¶
　　　　乾隆二年定¶
　　盛京照¶
　　京師設學以敎宗室覺羅子弟於見任司官筆帖¶
　　　式内選能繙譯者分敎清書於奉天舉貢内選¶
　　　有學問者分敎漢書於閒散官以下領催驍騎¶
　　　以上選諳練騎射者分敎馬歩射令將軍府尹¶
　　　會同本學總管稽察均以五年期滿清書騎射¶
<pb:KR2m0013_WYG_159-39a>¶
　　　敎習分别等第優者清書敎習交部議叙騎射¶
　　　敎習交本旗以應升遇闕即用漢敎習出具考¶
　　　語給咨赴宗人府引¶
　見恭候¶
　欽定覺羅子弟將軍府尹考試分等第奏請以¶
　　盛京¶
陵寢各衙門筆帖式用宗室子弟候人數衆多應行考¶
　　　試時由將軍請¶
<pb:KR2m0013_WYG_159-39b>¶
　㫖○十五年定奉天生員向由府丞選拔應令會同¶
　　　府尹在公所覆試騐看¶
　　　一奉錦二府屬生童均由府丞考試¶
　　　一祠祀天聰三年建¶
　先師廟於城東南隅殿三間㦸門三間廟門一座○¶
　　　康熙元年重修¶
　　都城隍廟○五年增修學宫並建¶
　　啓聖祠○三十二年重修¶
<pb:KR2m0013_WYG_159-40a>¶
　　啓聖祠三間○四十九年增修¶
　　大成殿為五間大成門一座啓聖門一座繚垣二¶
　　　百丈○雍正九年建¶
　先農壇於徳盛門外東南隅○十一年建¶
　社稷壇於天祐門外西南隅前建¶
　風雲雷雨山川壇¶
　¶
　¶
<pb:KR2m0013_WYG_159-40b>¶
　¶
　¶
　¶
　¶
　¶
　¶
　¶
欽定大清會典則例卷一百五十五¶
