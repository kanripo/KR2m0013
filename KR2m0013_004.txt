# -*- mode: mandoku-view; -*-
#+TITLE: 欽定大清會典則例
#+DATE: 2015-08-24 22:50:04.528051
#+PROPERTY: ID KR2m0013
#+PROPERTY: BASEEDITION WYG    
#+PROPERTY: JUAN 卷一 
<pb:KR2m0013_WYG_004-1a>¶
欽定四庫全書¶
欽定大清會典則例卷一¶
　　　宗人府¶
　　　一¶
　天潢宗派以¶
顯祖宣皇帝本支為宗室伯叔兄弟之支為覺羅○順¶
　　　治九年題準宗室自親王以下至輔國公所生¶
　　　子女周歲由長史司儀長典儀等官詳開適出¶
<pb:KR2m0013_WYG_004-1b>¶
　　　庶出第幾男第幾女母某氏所生子名某並所¶
　　　生子女之年月日時具册送府鎮國將軍以下¶
　　　至閒散宗室由族長察明亦照例開報送府均¶
　　　載入黄册其收生婦某一并開送存案如將撫¶
　　　養異姓之子揑報者治以重罪○覺羅所生子¶
　　　女報知各旗首領首領於生子三日内親加察¶
　　　詢某人某婦於某年月日時生第幾男第幾女¶
　　　名某收生婦某逐一開録於每年正月初十日¶
<pb:KR2m0013_WYG_004-2a>¶
　　　以内親齎送府編入紅册如遲誤不報報不以¶
　　　實者首領從重治罪○康熙五十二年¶
諭宗室革退者向皆不入¶
玉牒其子孫若不及今表著日後年逺必至湮没所闗¶
　甚大應察明載入¶
玉牒酌量給帶為記覺羅等原繫同¶
祖所生其犯罪革退者若不察明亦將湮没所生子女¶
　皆應察明記載選秀女時勿令溷入著詳議具奏欽¶
<pb:KR2m0013_WYG_004-2b>¶
　　　此遵¶
㫖議準革退宗室給以紅帶附入黄册革退覺羅給以¶
　　　紫帶附入紅册於纂修¶
玉牒時附名册後所生子女均由本旗保結送府入册¶
　　　○雍正元年題準宗室覺羅子女毎年載入黄¶
　　　册紅册止有清文嗣後增設漢主事二人於進¶
　　　士内遴選引¶
　見補授每年宗室覺羅子女開列送府時即兼清漢¶
<pb:KR2m0013_WYG_004-3a>¶
　　　文造入册籍○七年議準宗室覺羅子女均繫¶
　　　宗室族長覺羅首領稽察明白册送記載應照¶
　　　佐領圖記之式各給圖記如有增設照例增給¶
　　　一宗室婚嫁乾隆三年¶
　諭男女婚嫁禮貴及時從前王公等多有候㫖舉行¶
　　者今宗室繁衍若不分逺近一槩候㫖不能無逾¶
　　時之事朕意近支内已定婚者奏聞若未定者酌¶
　　量舉行其如何分别遠近定例之處令宗人府王¶
<pb:KR2m0013_WYG_004-3b>¶
　　等詳議具奏欽此遵¶
　㫖議奏¶
　皇上伯叔輩王貝勒等子女兄弟輩王等子女至十¶
　　　五歲請¶
　㫖其餘宗室子女繫¶
　特㫖指婚者令候¶
　㫖行餘酌量及時婚嫁應得品級該部照例奏給奉¶
　㫖依議朕伯叔一輩王等之子未婚者内務府會同¶
<pb:KR2m0013_WYG_004-4a>¶
　　察奏○又定王公之女許婚後由本家報禮部奏¶
　　　給品級成婚後由本家報禮部奏給額駙品級¶
　　　如以女與外藩䝉古者未聘定前本家奏請若¶
　　　繫閒散宗室報府轉奏○又議準宗室女不得¶
　　　與八旗别載册籍人户(舊在户下/後開户者)結親行令八¶
　　　旗都統凡别載册籍之人皆造具清册送府存¶
　　　案嗣後宗室女許婚除勲舊世家外令將見欲¶
　　　聯婣之家族姓官職豫報族長呈府察對果非¶
<pb:KR2m0013_WYG_004-4b>¶
　　　别載册籍之人方許結親¶
　　　一宗室命名康熙三十二年覆準王以下閒散¶
　　　宗室以上有同名者令卑者幼者更改内有已¶
　　　得¶
　誥册者換給照所改名入册○雍正十三年九月¶
　諭朕之兄弟等以名字上一字與朕名相同奏請更¶
　　改朕思朕與諸兄弟之名皆¶
皇祖聖祖仁皇帝所賜載在¶
<pb:KR2m0013_WYG_004-5a>¶
玉牒若因朕一人而令衆人改易於心實有未安昔年¶
　　諸叔懇請改名以避¶
皇考御諱¶
皇考不許繼因懇請再四且有¶
皇太后祖母之㫖是以不得已而允從厥後常以為悔¶
　　屢向朕等言之即左右大臣亦無不共知之也古¶
　　人之禮二名不偏諱若過於拘泥則帝王之家祖¶
　　父命名之典皆不足憑矣朕所願者諸兄弟等修¶
<pb:KR2m0013_WYG_004-5b>¶
　　徳制行為國家宣猷効力以佐朕之不逮斯則尊¶
　　君親上之大義正不在此儀文末節間也所奏更¶
　　名之處不必行欽此○乾隆十一年奏凖¶
聖祖仁皇帝選擇日字玉字偏旁之字載入紅摺於此¶
　　　内命名宗室至今仿用不知迴避實屬錯謬嗣¶
　　　後日旁字除已經命名外均不準用玉旁字除¶
　欽賜名外均命更改綿字一輩近支宗室等上用綿¶
　　　字下一字亦照此例迴避心字¶
<pb:KR2m0013_WYG_004-6a>¶
　　　一纂修¶
玉牒順治十三年題準每十年由府題請¶
　欽命宗令宗正滿漢大學士内閣學士禮部尚書侍¶
　　　郎充正副總裁官以府屬理事官内閣侍讀學¶
　　　士或侍讀各一人充提調官翰林官三人府屬¶
　　　滿司官三人内閣侍讀一人禮部司官二人充¶
　　　纂修官内閣滿漢中書各八人禮部筆帖式八¶
　　　人各部院筆帖式十有二人充謄録官府屬筆¶
<pb:KR2m0013_WYG_004-6b>¶
　　　帖式八人充收掌官合每年黄册紅册所紀彚¶
　　　入於牒每修成一次謄繕裝潢進¶
　　呈¶
　御覽後恭送¶
　　皇史宬尊蔵仍繕二部一於本府一於禮部恭貯¶
　　　(雍正元年增設漢主事二人遇/修      玉牒亦準充纂修官)　乾隆八年定¶
　　　將禮部¶
玉牒送往¶
<pb:KR2m0013_WYG_004-7a>¶
　　盛京恭貯¶
　　　一宗室封爵列十有四等一和碩親王二世子¶
　　　三多羅郡王四長子五多羅貝勒六固山貝子¶
　　　七鎮國公八輔國公九不入八分鎮國公十不¶
　　　入八分輔國公十一鎮國將軍十二輔國將軍¶
　　　十三奉國將軍十四奉恩將軍¶
　　皇子生十五歲由府請封其爵級出自¶
　欽定○親王郡王適福晉所生之子二十歲後由府¶
<pb:KR2m0013_WYG_004-7b>¶
　　　照例請¶
　㫖考試親王適子奉¶
　特㫖始封世子其未封世子者與餘子同授封爵餘¶
　　　子考授不入八分公(天命年間立八和碩貝勒/共議國政各置官屬凡朝)¶
　　　(㑹燕饗皆異其禮内有賜賚必均及是為八分/天聰年以後宗室        特恩封公及親王)¶
　　　(餘子授封公者皆不入八分其有功加至貝/子準入八分如有過降至公仍不入八分)郡¶
　　　王適子奉¶
　特㫖始封長子其未封長子者亦與餘子同授封爵¶
<pb:KR2m0013_WYG_004-8a>¶
　　　餘子考授一等鎮國將軍貝勒適子降襲貝子¶
　　　餘子考授二等鎮國將軍貝勒適子降襲鎮國¶
　　　公餘子考授三等鎮國將軍鎮國公適子降襲¶
　　　輔國公餘子考授一等輔國將軍輔國公適子¶
　　　世襲餘子考授二等輔國將軍不入八分鎮國¶
　　　公適子降襲不入八分輔國公不入八分輔國¶
　　　公適子降襲三等鎮國將軍餘子均考授三等¶
　　　輔國將軍一二三等鎮國將軍適子各降襲一¶
<pb:KR2m0013_WYG_004-8b>¶
　　　二三等輔國將軍餘子均考授三等輔國將軍¶
　　　一二三等輔國將軍適子各降襲一二三等奉¶
　　　國將軍餘子均考授三等奉國將軍一二三等¶
　　　奉國將軍適子均降襲奉恩將軍餘子均考授¶
　　　奉恩將軍其奉恩將軍既無可降之品級將奉¶
　　　恩將軍適妻所生子但準一子考試承襲奉恩¶
　　　將軍餘子停封酌量人優者奏請考試準食雲¶
　　　騎尉俸¶
<pb:KR2m0013_WYG_004-9a>¶
　　皇女由¶
　中宫出者封固倫公主由¶
　　妃嬪出者封和碩公主如¶
　中宫撫宗室女下嫁亦封和碩公主親王女封郡主¶
　　　郡王女封縣主貝勒女封郡君貝子女封縣君¶
　　　入八分鎮國輔國公女封鄉君○順治十七年¶
　　　定親王及世子郡王妻封親王福晉世子福晉¶
　　　郡王福晉長子貝勒以下至輔國將軍妻封夫¶
<pb:KR2m0013_WYG_004-9b>¶
　　　人奉國將軍妻封淑人奉恩將軍妻封恭人○¶
　　　康熙元年議奏王貝勒貝子等有願撫養宗室¶
　　　之女者奏準撫養隨養父升降如未奏準私自¶
　　　撫養者仍照生父升降奉¶
㫖宗女不便照養父品級皆著照生父品級其從前照¶
　養父給過品級者仍著存留○四十五年題準親王¶
　　　以下入八分公以上側福晉側室所生女與適¶
　　　出一例封授實為過優嗣後親王側福晉所生¶
<pb:KR2m0013_WYG_004-10a>¶
　　　女降二等視貝勒適女授為郡君郡王側福晉¶
　　　所生女降二等視貝子適女授為縣君貝勒側¶
　　　夫人所生女降二等視鎮國公適女授為鄉君¶
　　　至貝子鎮國公輔國公側室所生女並無應降¶
　　　品級將貝子側夫人所生女食五品俸鎮國公¶
　　　輔國公側夫人所生女食六品俸其餘並稱宗¶
　　　女不授封○乾隆七年¶
　諭嗣後皇子至應封之年宗人府先摺奏請㫖竢奉¶
<pb:KR2m0013_WYG_004-10b>¶
　　㫖準封再行具題如奉㫖停封竢五年後再行摺¶
　　奏如有㫖又停封仍竢五年後再行具奏請㫖永¶
　　著為例欽此○又議準舊制親王妾媵十人世子¶
　　　郡王六人長子貝勒貝子五人鎮國輔國公四¶
　　　人嗣後除奉¶
　特㫖賞給王貝勒等側福晉側室外其餘即於妾媵¶
　　　内親王定側福晉四人世子郡王三人長子貝¶
　　　勒定側室二人貝子及鎮國輔國公一人冠服¶
<pb:KR2m0013_WYG_004-11a>¶
　　　降適福晉正室一等凡應封側福晉側室者必¶
　　　生有子女將婣族姓氏奏明得¶
　㫖後咨禮部注册如無應封之人不得拘泥定數濫¶
　　　行請封已封者雖有過失亦不得任意黜革必¶
　　　具奏得¶
　㫖乃行其親王等請封側福晉側室每年由府彚奏¶
　　　一次○八年定親王側福晉子考授二等鎮國¶
　　　將軍郡王側福晉子考授三等鎮國將軍貝勒¶
<pb:KR2m0013_WYG_004-11b>¶
　　　側室子考授一等輔國將軍貝子側室子考授¶
　　　二等輔國將軍鎮國公側室子考授三等輔國¶
　　　將軍輔國公側室子考授一等奉國將軍○又¶
　　　定親王妾媵子考授三等輔國將軍郡王妾媵¶
　　　子考授三等奉國將軍貝勒貝子妾媵子均考¶
　　　授奉恩將軍其餘妾婢所生之子為閒散宗室¶
　　　不授封○十三年奉¶
　㫖親王側福晉四人世子郡王三人此即朕加恩所¶
<pb:KR2m0013_WYG_004-12a>¶
　　定新例也嗣後凡封授足數中有身故者不得再¶
　　請封授其奉特㫖賞給者不拘此例長子貝勒貝¶
　　子公等側室亦如之○又定世子適子¶
　恩封不入八分公如未¶
　恩封與餘子同授封爵餘子考授一等鎮國將軍側¶
　　　福晉子考授三等鎮國將軍妾媵子考授三等¶
　　　奉國將軍長子適子¶
　恩封一等鎮國將軍如未¶
<pb:KR2m0013_WYG_004-12b>¶
　恩封亦與餘子同授封爵餘子考授二等鎮國將軍¶
　　　側福晉子考授一等輔國將軍妾媵子考授奉¶
　　　恩將軍○又議奏宗室庶女繫妾媵所生從無¶
　　　授封之例其有許字䝉古者或念其逺適外藩¶
　　　格外加恩以示優禮似屬可行請嗣後竢本家¶
　　　奏準許婚後報府具奏請¶
　㫖如奉¶
　㫖授封轉行禮部照例具題奉¶
<pb:KR2m0013_WYG_004-13a>¶
　㫖依議親王郡王庶出女許字外藩者著宗人府照¶
　　公適出女請封○是年¶
　欽定封爵表○¶
　　　一襲封¶
　　國初定以適子孫承襲無適子孫方準庶子孫承¶
　　　襲如並無庶子孫準以親兄弟及親兄弟之子¶
　　　承襲至大宗子孫因罪降革其祖父原爵繫軍¶
　　　功得封者準以旁支子孫承襲○又定親王以¶
<pb:KR2m0013_WYG_004-13b>¶
　　　下至奉恩將軍薨故後其應襲之子即行承襲¶
　　　不拘年限若年及二十未襲封者先與餘子同¶
　　　授封爵至襲封時仍予以應襲之爵如應襲之¶
　　　爵與前封爵相等即改授封為襲封換給¶
　誥册¶
　　　一授封康熙二十七年¶
諭自古帝王展親睦族列爵錫封原欲選賢建能旌别¶
　淑慝俾咸知勸勉慶流奕葉此國家之常經奬勸之¶
<pb:KR2m0013_WYG_004-14a>¶
　至意也朕篤念親親恩禮罔替年至十五即行授封¶
　但誼屬本支必皆飭躬砥行端良醇謹益自刻勵動¶
　不踰則始無忝於宗潢今親王以下奉恩將軍以上¶
　不問賢否槩予封爵以致視為故典罔知激勸嗣後¶
　親王以下奉恩將軍以上子孫應竢其年至何歲作¶
　何辨其賢否定其品級等第始應授封著議政王貝¶
　勒大臣及親王以下奉恩將軍以上㑹同確議具奏¶
　　　欽此遵¶
<pb:KR2m0013_WYG_004-14b>¶
㫖議奏親王以下奉恩將軍以上子年十五槩予封爵¶
　　　恐致視為故典罔知激勸嗣後應停止此例竢¶
　　　年至二十辨其文藝騎射之優者列名引¶
　見請¶
　㫖授封惟親王以下奉恩將軍以上有薨逝者即準¶
　　　一子襲爵不竢歲滿奉¶
㫖依議如人材超卓者不拘年歲特予封授○又議凖¶
　　　王貝勒以下至奉恩將軍之子年及二十應授¶
<pb:KR2m0013_WYG_004-15a>¶
　　　封者考試國語及馬步射優者照例封授應得¶
　　　之爵平者降一等劣者降二等封授○乾隆十¶
　　　一年奉¶
　㫖應封宗室特定考試之法其學業平庸者降等封¶
　　授原期示以懲勸若因奉恩將軍無級可降獨得¶
　　照例授封必恃此不知自勉嗣後奉恩將軍考試¶
　　應降等者仍授為奉恩將軍停俸三年○十三年¶
　　　覆準由宗人府彚奏¶
<pb:KR2m0013_WYG_004-15b>¶
　欽命大臣考試馬步射繙譯三項皆優者以應得之¶
　　　爵授封兩優一平者降一等一優兩平兩優一¶
　　　劣者降二等三項皆平及一優一平一劣者降¶
　　　三等一優兩劣兩平一劣一平兩劣及三劣者¶
　　　皆停封令其學習再行考試考試照武闈之例¶
　　　前一日先試弓馬注册次日試繙譯彌封散卷¶
　　　委䕶軍叅領率領䕶軍監看以防弊竇○又覆¶
　　　準應封奉恩將軍有考試應降一等者停俸二¶
<pb:KR2m0013_WYG_004-16a>¶
　　　年降二等者停俸三年降三等者停俸四年其¶
　　　應封二等奉國將軍有降三等應封三等奉國¶
　　　將軍有降二等三等者除降至奉恩將軍外仍¶
　　　有應降之等每等亦停俸一年有半○是年¶
　欽定考試授封表○十六年奏準¶
　　大内所貯¶
　　皇册内王公覺羅二册向不改繕增注嗣後請照¶
　　　八旗世爵之例每歲底與吏部同日具奏得¶
<pb:KR2m0013_WYG_004-16b>¶
　㫖齎本府黄册紅册赴¶
　　保和殿改繕增注¶
　　　一宗室追封乾隆十三年議準以孫襲祖爵者¶
　　　得追封其父母以曾孫襲曾祖爵者得追封其¶
　　　祖父母父母若入繼大宗為後因而襲爵者不¶
　　　得追封其本生父母如適妻先故者依夫爵追¶
　　　封以庶子襲爵者適母已故得封其生母降適¶
　　　母一等○又議準宗室王公有因大宗降革以¶
<pb:KR2m0013_WYG_004-17a>¶
　　　旁支襲爵者如父在亦準授封是襲一爵而同¶
　　　時並封父子一應章服體制殊屬難行請嗣後¶
　　　有旁支襲爵者如其父尚在不準請封至父故¶
　　　追封則非身受顯爵可比其應否追封及祖父¶
　　　未授封應否追贈幾代之處請¶
　㫖定奪奉¶
　㫖旁支襲爵王公其祖父未授封者著追封三代¶
　　　一封號順治九年題定諸王授封以素行為封¶
<pb:KR2m0013_WYG_004-17b>¶
　　　號○康熙九年題準凡襲封之子孫¶
　册寳均無庸更換但將承襲之名於原¶
　册内增注即稱其祖父封號¶
　　　一諡號康熙四年定諸王諡號皆於封號加一¶
　　　字為諡貝勒以下輔國將軍以上應否與諡題¶
　　　請¶
　欽定如奉¶
　㫖賜給以二字為諡¶
<pb:KR2m0013_WYG_004-18a>¶
　　　一上朝順治十四年題準王貝勒貝子公每月¶
　　　逢五常朝坐班以日出時稽察○康熙四十年¶
　　　定每月左翼逢單日右翼逢䨇日王公等照常¶
　　　朝例坐班¶
　皇上在宫在¶
　　太和門齊集府屬官稽察繕名單具奏恭遇¶
　行幸駐蹕於¶
　　午門齊集名單存府○乾隆三年定遇¶
<pb:KR2m0013_WYG_004-18b>¶
　行幸駐蹕名單交内閣同本隨進○十五年奉¶
　㫖王等朝班次序皆照原封所定並非因人而施其¶
　　子孫既襲王爵自應仍照原班嗣後毋庸奏請如¶
　　不繫襲替特恩肇封之王再將朝班序次請㫖(舊/制)¶
　　　(親王郡王襲封後由府行文禮/部將朝班序次奏請    欽定)○貝勒貝子公¶
　　　序次不奏請各照輩數行次序坐¶
　　　一陪祭雍正元年議準¶
　皇帝親祭¶
<pb:KR2m0013_WYG_004-19a>¶
壇¶
廟王以下入八分公以上均於祀日五鼓齊集門外按¶
　　　左右翼序立恭竢¶
　駕入隨入行禮(舊制王以下至入八分公在内金水/橋立候隨行雍正元年改定今制)¶
　　　祭畢隨至¶
　　午門内金水橋竢¶
　駕還宫始退不入八分公以下序立行禮與百官同¶
堂子行禮自親王以下至宗室一品官均豫集大門外¶
<pb:KR2m0013_WYG_004-19b>¶
　　　東向序立竢¶
　乘輿至跪迎隨入行禮畢以次隨至¶
　　午門内金水橋如前儀王貝勒用䕶衛二人貝子¶
　　　公用䕶衞一人咸朝服騎從於下馬處接馬(舊/制)¶
　　　(王貝勒在内金水橋貝子以下在長安/左門外跪迎隨行雍正元年改定今制)○乾隆¶
　　　二年奏準凡祭祀應陪祀之宗室將軍司官等¶
　　　均令在宗人府齋戒○七年定大祀¶
郊壇前期一日豫集¶
<pb:KR2m0013_WYG_004-20a>¶
　　齋宫門外左右序立恭竢¶
　駕入齋宫各歸齋所¶
　　　一朔望¶
太廟上香乾隆十年¶
　欽㸃王貝勒貝子公專司其事由府分定班次每月¶
　　　朔望直班一人先期齋戒沐浴本日早朝服詣¶
太廟太常寺官二人由¶
太廟街門導引先進¶
<pb:KR2m0013_WYG_004-20b>¶
後殿右門於¶
中位上香次左右上香畢於原進門退出至檐下正中¶
　　　行三跪九叩禮畢導引入¶
中殿右門照¶
後殿上香行禮禮畢退出若直班人臨期遇有公事令¶
　　　下班人行禮¶
　　　一¶
太廟奠帛獻爵乾隆元年議準以宗室侍衞四十人宗¶
<pb:KR2m0013_WYG_004-21a>¶
　　　室將軍官員二十人分班奠帛獻爵官員等均¶
　　　照侍衞之例給帶孔雀翎○三年奏準¶
世宗憲皇帝¶
孝敬憲皇后位前奠帛獻爵增宗室將軍六人○九年¶
　　　議準¶
太廟後殿獻爵簡選八旗文武覺羅官引¶
　見奉¶
　㫖㸃出二十四人○十二年¶
<pb:KR2m0013_WYG_004-21b>¶
　諭向來祭饗¶
太廟獻爵奠帛用侍衞及太常寺官朕御極後皆令用¶
　　宗室人員蓋因宗支繁衍實惟¶
祖徳所貽一氣感孚昭格尤為親切且使駿奔走執豆¶
　　籩有事為榮亦得服習禮儀陶鎔氣質意蓋有在¶
　　但演習禮節太常實所專司宗室既非所屬未必¶
　　聽其指使嗣後每逢祭祀之期著令宗人府王公¶
　　一人前往監視俾進退優嫻執事有恪以昭誠敬¶
<pb:KR2m0013_WYG_004-22a>¶
　　　欽此○十年奏準¶
太廟後殿増覺羅奠帛官八人○二十二年遵¶
　㫖議準¶
太廟奠帛獻爵均以宗室官¶
後殿以覺羅官¶
奉先殿以宗室侍衞其奠獻覺羅官五品以上給戴孔¶
　　　雀翎六品以下給戴藍翎¶
　　　一祭祀齊集乾隆十三年議準王公由府委官¶
<pb:KR2m0013_WYG_004-22b>¶
　　　開列名單於齊集之處察其已到者於名單内¶
　　　加圏鎮國將軍以下至奉恩將軍由府委官察¶
　　　收職名均繕名單¶
　　呈奏因病不到者於單内聲明無故不到者叅處¶
　　　一祭¶
陵寢乾隆元年¶
　諭盛京祭祀¶
陵寢向以宗室覺羅輪班承事不但往返維艱亦且有¶
<pb:KR2m0013_WYG_004-23a>¶
　　誤執事應於鎮國輔國將軍内簡選遣往承祭著¶
　　總理王大臣㑹同宗人府詳議具奏欽此遵¶
　㫖議準¶
　　盛京¶
三陵四節忌辰祭祀於宗室將軍内情願前往居住者¶
　　　簡選引¶
　見¶
　欽㸃六人往居¶
<pb:KR2m0013_WYG_004-23b>¶
　　盛京各給田廬以承祀事(順治十七年以宗室覺/羅各二人前往承祭康)¶
　　　(熙八年停止每歲四節自貝勒以下至奉恩將/軍覺羅男爵以上酌量遣祭十八年停遣貝勒)¶
　　　(以下以乾盛京將軍副都統侍/郎致祭  隆元年改定今制)¶
昭西陵¶
孝陵¶
孝東陵¶
景陵¶
㤗陵每年忌辰清明孟秋望冬至祭祀由府移㑹太常¶
<pb:KR2m0013_WYG_004-24a>¶
　　　寺以在京王貝勒奏請酌遣往祭歲除以貝子¶
　　　公奏請遣往若遇大事祭告¶
諸陵王以下至八分公亦照此例奏請酌遣○八年定¶
　　端慧皇太子園寢四節祭祀均遣貝子公往○十¶
　　　七年定¶
　孝賢皇后陵寢四節祭祀遣官與各¶
陵同¶
　　　一¶
<pb:KR2m0013_WYG_004-24b>¶
　行在扈從凡遇¶
　車駕巡幸由府開列王貝勒貝子公等名籖請¶
　㫖㸃出隨¶
　駕如領府事王公等皆未㸃出即於隨¶
　駕之王公内請¶
　㫖攝¶
　行在宗人府事○凡恭遇¶
　大閱五旗王公應否入隊隨操由府請¶
<pb:KR2m0013_WYG_004-25a>¶
　㫖¶
　　　一左右兩翼各設宗學一雍正二年¶
諭朕惟睦族敦宗務先教化特立義學簡選爾等教習¶
　隨其資質勸學興行有不遵教訓者小則爾等自行¶
　懲勸大則掲報宗人府會同奏聞其行止端方精勤¶
　好學者無論年齒長幼即行保奏從來立教之術莫¶
　要於奬善懲惡善不奬不能使之勸惡不懲不能使¶
　之改爾等既膺簡任務期勤慎黽勉恪恭厥職以副¶
<pb:KR2m0013_WYG_004-25b>¶
　朕篤厚宗親殷勤教育之至意欽此○三年議準王¶
　　　公將軍及閒散宗室子弟十八歲以下願就學¶
　　　讀書及十九歲以上已曾在家讀書情願就學¶
　　　者均令入宗學分習清漢書學内兼置箭道學¶
　　　習騎射○又議準毎學以王公一人總其事設¶
　　　總管二人副管八人選宗室中分尊年長者擬¶
　　　定正陪引¶
　見補授令其輪流直日清書教習二人選罷閒滿官¶
<pb:KR2m0013_WYG_004-26a>¶
　　　及進士舉貢生員善繙譯者充補騎射教習二¶
　　　人選罷閒官及䕶軍校䕶軍善射者充補漢書¶
　　　每學生十人設教習一人令禮部考取舉貢充¶
　　　補○又議準總管給七品官食俸副管給八品¶
　　　官食俸讀書子弟月給銀三兩米三斗川連紙¶
　　　一刀筆三枝墨一笏自十一月朔至正月底各¶
　　　給炭百八十斤每學自五月朔至七月底日給¶
　　　冰一塊滿漢教習每月給銀二兩米二斛每年¶
<pb:KR2m0013_WYG_004-26b>¶
　　　棉衣紗衣一次三年内皮衣二次騎射教習每¶
　　　月給銀一兩五年如果成就多人總管副管繫¶
　　　閒散宗室以府主事用繫將軍等品級量加議¶
　　　叙教習騎射者咨本旗以應升官即用其滿漢¶
　　　教習三年期滿分别等第一等者由府引¶
　見交部照例敘用平等者留學再教習三年方準録¶
　　　用不稱職者叅處○十一年奏準兩學各以翰¶
　　　林官二人董率課程分日入學講解經義指授¶
<pb:KR2m0013_WYG_004-27a>¶
　　　文法每月給公費銀與各館纂修官同給米與¶
　　　本學教習同四季給衣亦如之○乾隆三年覆¶
　　　準兩學設總稽課程各二人每月試經義繙譯¶
　　　及射藝各一次¶
　欽命滿漢京堂官充之○又議準宗學生徒每歲季¶
　　　秋由府奏請試以繙譯及經義時務䇿各一道¶
　欽命學士等官閲卷考列一等賞筆二十枝墨十笏¶
　　　二等筆十枝墨五笏三四等留學肄業五等教¶
<pb:KR2m0013_WYG_004-27b>¶
　　　戒仍許留學六等黜退○九年議準五年奏請¶
　欽命大臣合試左右翼學生凡本年考取一二等及¶
　　　往年考取一等並在家肄業願觀光者咸準與¶
　　　考拔取佳卷進¶
　　呈¶
　御覽恭候¶
　欽定名次由府引¶
　見以會試中式注册竢禮部會試之年習繙譯者與¶
<pb:KR2m0013_WYG_004-28a>¶
　　　八旗繙譯貢士同引¶
　見¶
　賜進士以府屬額外主事用習漢文者與天下貢士¶
　　　同¶
　　殿試¶
　賜進士甲第有差○十一年奏準左翼學生定數以¶
　　　七十人為準右翼以六十人為準○十七年奉¶
　㫖宗室等不應鄉㑹試¶
<pb:KR2m0013_WYG_004-28b>¶
皇祖¶
皇考均有明㫖後因條奏復令宗室等應鄉㑹試彼時¶
　　宗人府總理事務王大臣並未聲明草率照覆實¶
　　屬錯誤嗣後仍遵¶
皇祖¶
皇考原降諭㫖將宗室等鄉㑹試及選庶吉士之例永¶
　　行停止再不可條陳考試宗室内如果有學問優¶
　　長者自施恩録用也○二十一年奏準裁宗學漢¶
<pb:KR2m0013_WYG_004-29a>¶
　　　教習九人改為繙譯教習其教習騎射每翼各¶
　　　止二人應各増一人再在學肄業宗室年滿考¶
　　　列一二等者例以府屬筆帖式補用需次無期¶
　　　别無効力之路請於此内擇其人去得者照部¶
　　　院貼寫筆帖式之例授為宗人府貼寫筆帖式¶
　　　二三年後如果行走勤慎辦事好者引¶
　見以筆帖式坐補其貼寫之時仍給與在學應得公¶
　　　費仍於歲終視其行走於恩賞宗室銀内酌量¶
<pb:KR2m0013_WYG_004-29b>¶
　　　賞給以示鼓勵至騎射教習從前並未定予勸¶
　　　懲嗣後騎射教習盡心者給以一等考語咨行¶
　　　各該旗於應升處列名懶惰者叅奏治罪其學¶
　　　舍箭道應修理者即行修理俾肄業學生皆精¶
　　　通繙譯諳練騎射¶
　　　一八旗各設覺羅學一雍正七年議準覺羅子¶
　　　弟自八歲至十八嵗有志讀書及十九歲以上¶
　　　已讀書願就學者均準入學總管王公一人由¶
<pb:KR2m0013_WYG_004-30a>¶
　　　府奏請¶
　欽㸃每學選覺羅二人為副管擬定正陪引¶
　見補授以滿進士舉貢生員善繙譯者一人教習清¶
　　　書以本旗善射者一人教習騎射以考取漢舉¶
　　　貢教習漢書每生徒十人設教習一人以滿漢¶
　　　京堂官八人稽察課程五年教有成績其副管¶
　　　由該管王公保送到府繫閒散覺羅奏給八品¶
　　　官食俸有品秩者量加議敘其教習騎射者咨¶
<pb:KR2m0013_WYG_004-30b>¶
　　　本旗升用教習清漢書者三年引¶
　見交部敘用不稱職者參處○覺羅讀書子弟令該¶
　　　管王公等每年春秋考騐三年¶
　欽命大臣會府考試優者記名奬勸次者留學教訓¶
　　　劣者黜退學成與旗人同應歲科及鄉㑹試並¶
　　　考用中書筆帖式等官○覺羅學副管教習及¶
　　　學生每月給銀米紙筆墨冬給炭夏給冰歲給¶
　　　衣服均與宗學同○覺羅學生額數鑲黄旗六¶
<pb:KR2m0013_WYG_004-31a>¶
　　　十一名正黄旗三十六名正白旗四十名正紅¶
　　　旗四十名鑲白旗十有五名鑲紅旗六十四名¶
　　　正藍旗三十九名鑲藍旗四十五名左翼共百¶
　　　五十五名右翼共百八十五名○乾隆十六年¶
　　　覆準覺羅官學生亦準考選庫使照例補用¶
　　　一¶
　　盛京照¶
　　京師例設立宗室覺羅學共一學乾隆二年議準¶
<pb:KR2m0013_WYG_004-31b>¶
　　　凡二十歲以下十歲以上情願入學讀書者準¶
　　　其入學分清漢書肄業兼習騎射不限以額數¶
　　　於¶
　　盛京宗室覺羅族長教長將軍及閒散宗室覺羅¶
　　　内選擇分尊年長行止端方者充宗學總管二¶
　　　人副管四人其由閒散宗室充者總管定為七¶
　　　品官副管定為八品官送府引¶
　見補授覺羅學副管四人報府注册其宗學總管兼¶
<pb:KR2m0013_WYG_004-32a>¶
　　　管覺羅學事於現任司官筆帖式内簡選長於¶
　　　繙譯者四人教習清書於閒散官員以下領催¶
　　　驍騎以上選善於騎射者四人教習騎射於奉¶
　　　天府舉貢内選學問優長者四人教習漢書○¶
　　　又議準讀書之宗室覺羅等交與將軍府尹每¶
　　　年㑹同宗學總管稽考將清漢書騎射優劣分¶
　　　為等次注册竢宗室讀書人數加增應行考試¶
　　　之時該將軍等報府將領府事王公及¶
<pb:KR2m0013_WYG_004-32b>¶
　　盛京五部侍郎開列職名請¶
　㫖欽㸃二三人公同考試如果清漢書騎射優長㑹¶
　　　府奏¶
　聞有情願來京與選侍衞筆帖式者與京學肄業宗¶
　　　室一例録用其覺羅子弟肄業五年交與將軍¶
　　　府尹考試分别等第奏¶
　聞以¶
　　盛京¶
<pb:KR2m0013_WYG_004-33a>¶
三陵及五部將軍等衙門省城口外等處筆帖式録用¶
　　　至滿教習與騎射教習五年期滿分别等第果¶
　　　能成就多人者滿教習交部議敘騎射教習交¶
　　　本旗以應升即用漢教習令將軍府尹等出具¶
　　　考語給咨赴府引¶
　見恭候¶
　欽定其不稱職者即行叅革○¶
　　盛京宗室覺羅學生除年未及歲外其已食歲滿¶
<pb:KR2m0013_WYG_004-33b>¶
　　　錢糧在學肄業者令該將軍於每歲秋冬圍獵¶
　　　時將情願隨圍之學生攜帶同往俾騎射並加¶
　　　嫻習○總管副管教習及學生等每月應支銀¶
　　　米紙筆墨炭咸與¶
　　京師宗學覺羅學同¶
　　　一習射由親王至閒散宗室十歲以上左翼於¶
　　　每月初七十七二十七日右翼於每月初二十¶
　　　二二十二日在鑲黄旗教場演習騎射覺羅官¶
<pb:KR2m0013_WYG_004-34a>¶
　　　亦與焉自年二十以上有品秩者每步射二次¶
　　　兼騎射一次每歲春秋二季各甲胄射二次由¶
　　　府覈其勤惰優劣注册劣者交族長學長給限¶
　　　學習如仍怠惰者參處甚優者題奏○王以下¶
　　　閒散宗室覺羅官以上及王等䕶衞每年習射¶
　　　於七月十七日起至次年四月十七日止本府¶
　　　王公監視若適逢閏七月即於閏七月十七日¶
　　　起¶
<pb:KR2m0013_WYG_004-34b>¶
　　　一驗閱軍器每五年兵部驗閱八旗後奏請左¶
　　　右翼王公等軍器分兩日驗閱若王公奉差出¶
　　　征及居住¶
陵寢不隨驗閲有服制在百日内者本王公不隨驗閱¶
　　　其長史䕶衞典儀等官軍器許以子弟代驗○¶
　　　順治十八年題準親王箭三千弓十郡王箭二¶
　　　千弓八貝勒箭千五百貝子箭千均弓六鎮國¶
　　　公箭七百輔國公箭六百均弓四鎮國將軍箭¶
<pb:KR2m0013_WYG_004-35a>¶
　　　四百輔國將軍箭三百奉國將軍箭二百奉恩¶
　　　將軍箭百七十均弓二○康熙十九年定世子¶
　　　箭二千五百弓九長子箭千七百弓七○又定¶
　　　親王盔甲一撒袋二刀二大纛二條纛二旗槍¶
　　　十豹尾槍四儀刀四䝉古畫角二海螺四世子¶
　　　盔甲一撒袋一刀二大纛一條纛二旗槍八豹¶
　　　尾槍二儀刀二海螺四郡王盔甲一撒袋二刀¶
　　　二條纛二旗槍八豹尾槍二儀刀二海螺四長¶
<pb:KR2m0013_WYG_004-35b>¶
　　　子盔甲一撒袋一刀一條纛一旗槍六海螺二¶
　　　貝勒貝子並盔甲一撒袋一刀一條纛一旗槍¶
　　　六海螺二鎮國公輔國公並盔甲一撒袋一刀¶
　　　一旗槍四¶
　　　一録用宗室康熙三十七年¶
諭朕𫝊集諸王及閒散宗室於景山校射以勸懲賢否¶
　及試以射人優而善射者頗多其有品秩之宗室皆¶
　為王府䕶衞官職既嫻禮法且升遷有階惟閒散宗¶
<pb:KR2m0013_WYG_004-36a>¶
　室雖有幹練之人無路上進應將宗室中材力矯健¶
　而長於騎射者詳察奏聞朕將授為闕廷侍衞職官¶
　視其才力果優勤於供職即授叅領副都統職任庸¶
　劣者罷斥之或才具頗優願効馳驅而家貧無力者¶
　一并察奏朕將籌其生計欽此○雍正二年¶
諭朕臨御以來施恩於文武官各得疏通惟宗室等並¶
　無升遷之路除朕用為大臣侍衞外欲用在部院衙¶
　門倘伊等屬下有為堂官者如何行走欲令考試舉¶
<pb:KR2m0013_WYG_004-36b>¶
　人進士與民等一例捜撿亦非體統惟有宗人府司¶
　官筆帖式等員可否補用爾等議奏再宗室内有學¶
　優材美者作何考選之處一并議奏欽此遵¶
㫖議準宗人府理事官副理官主事筆帖式等所辦議¶
　　　擬功罪稽察俸廩¶
玉牒銀庫等事均關宗室事體不便盡用宗室管理應¶
　　　分一半照例用旗人外其一半用宗室令先在¶
　　　堂上學習遇員闕簡選補用鎮國輔國奉國將¶
<pb:KR2m0013_WYG_004-37a>¶
　　　軍以理事官用奉恩將軍宗室佐領以副理官¶
　　　用五六品廕生以主事用至閒散宗室内有考¶
　　　取一等二等者以筆帖式用嗣後遇理事官員¶
　　　闕以副理官升補副理官員闕以主事升補主¶
　　　事員闕以筆帖式升補其補授理事官副理官¶
　　　主事均由府擬正陪奏請引¶
　見補授○又奏準府屬宗室司官開列出差及較俸¶
　　　升四五品京堂官與各部院旗員同○五年¶
<pb:KR2m0013_WYG_004-37b>¶
諭增設宗室監察御史二人由宗人府在宗室官内簡¶
　選引見令專察宗人府事務仍與御史同屬都察院¶
　統轄欽此○七年議準宗室侍衞共設九十人并入¶
　　　三旗隨班行走此内一等侍衞九人二等侍衛¶
　　　十有八人餘皆為三等侍衛府㑹領侍衛内大¶
　　　臣簡選引¶
　見補授侍衞什長即於宗室侍衛内補授其職事仍¶
　　　隸領侍衛内大臣○八年奏準宗室御史轉補¶
<pb:KR2m0013_WYG_004-38a>¶
　　　六科給事中與旗員同轉科後仍以給事中稽¶
　　　察府事○乾隆二十一年奏準按見在宗室内¶
　　　雖各設有族長但並無總管稽察之人閒散宗¶
　　　室不無妄行生事請於宗室大臣官員内每旗¶
　　　各簡選人明白能管轄者二人引¶
　見授為總管專令稽察宗室兼管各該旗族長如三¶
　　　年之内盡心勸導管束有方者與族長等各予¶
　　　紀録一次如不能管束宗室内仍有非分妄為¶
<pb:KR2m0013_WYG_004-38b>¶
　　　之人將總管族長等一并議處¶
　　　一恭遇¶
　恩詔自入八分公至閒散宗室凡用為大臣侍衞者¶
　　　得依品級加封自不入八分公鎮國輔國將軍¶
　　　及宗室一二品官準送一子入監讀書均與文¶
　　　武官同¶
　　　一宗室升降崇徳元年定宗室以功加封者自¶
　　　奉恩將軍逓加一等至和碩親王親王有功酌¶
<pb:KR2m0013_WYG_004-39a>¶
　　　量賞給黄金白銀其以過降封者自和碩親王¶
　　　遞降一等至奉恩將軍無可降則為閒散宗室¶
　　　其有大功及獲重罪者升降不限等級○康熙¶
　　　三十六年題準親王以下子女已授封者均不¶
　　　隨父升降¶
　　　一宗室覺羅考敘王公將軍等兼攝文武職任¶
　　　遇有降罰案件由吏兵二部主稾會府辦理如¶
　　　無兼攝職任在王公將軍爵内遇有降罰事件¶
<pb:KR2m0013_WYG_004-39b>¶
　　　由府辦理其兼攝之王公等遇罰俸之事照所¶
　　　兼官應罰之數於王公等本俸内扣除餘俸仍¶
　　　給如遇降級之事照八旗世爵之例以罰俸抵¶
　　　降其因事議敘亦給以紀録若於王公本爵内¶
　　　有勤勞議敘者每紀録一次抵本俸二年○議¶
　　　敘軍功繫宗室由府主稾㑹同吏兵二部繫覺¶
　　　羅由吏兵二部主稾㑹府辦理○宗室襲爵由¶
　　　府辦理覺羅襲爵該旗先呈府察明方準辦理¶
<pb:KR2m0013_WYG_004-40a>¶
　　　至補授¶
太廟執事之宗室覺羅官及府屬宗室官宗室御史宗¶
　　　學總管副管均由府辦理○議敘總管覺羅學¶
　　　王公由府辦理議敘覺羅學副管由府奏交該¶
　　　部辦理○八旗宗室覺羅文武官委撥隨圍出¶
　　　征及宗室御史轉科補授八旗覺羅文武官均¶
　　　不會府由該部該旗辦理○議處宗室覺羅官¶
　　　文職由吏部武職由兵部主稾均㑹府辦理户¶
<pb:KR2m0013_WYG_004-40b>¶
　　　婚田土事繫宗室由府主稾㑹同户部繋覺羅¶
　　　户部主稾㑹府辦理人命鬭毆事繫宗室由府¶
　　　主稾㑹同刑部繫覺羅刑部主稾㑹府辦理¶
　　　一旌表節孝順治九年¶
諭諸王宗室覺羅内有孝友義順及守節貞烈者宗人¶
　府覈實具奏禮部題請旌表欽此○自親王以下至¶
　　　閒散宗室覺羅孝友著聞自公主福晉以下至¶
　　　閒散宗室覺羅妻女殉節及閒散宗室覺羅妻¶
<pb:KR2m0013_WYG_004-41a>¶
　　　女守節者均由府奏請旌表交禮部辦理¶
　　　一優䘏宗室康熙十年定閒散宗室年二十以¶
　　　上每月給養贍銀三兩每歲給米四十五斛無¶
　　　父幼子亦照此數其有殘疾不能行走者月給¶
　　　銀二兩每歲給米四十二斛二斗○又定宗室¶
　　　已故將其一子不待歲滿準給養贍如無子準¶
　　　將近族之子過繼為子亦不待及歲給與養贍¶
　　　○又定宗室官員革職者準給與終養銀○三¶
<pb:KR2m0013_WYG_004-41b>¶
　　　十二年¶
諭宗室原一本所生理應雍睦矜䘏今閒散宗室有甚¶
　貧者遇婚䘮之事每至稱貸積逋嗣後王以下閒散¶
　宗室以上有力者於貧乏宗室著隨分佽助欽此○¶
　　　三十九年¶
諭宗室覺羅之女有願與朕撫養者朕為之撫養有女¶
　已長成其父母不能遣嫁者朕亦為之遣嫁著察明¶
　奏聞欽此○四十一年奏宗室周急銀未限定數請¶
<pb:KR2m0013_WYG_004-42a>¶
　　　令親王以下至閒散宗室量力多寡限以定數¶
　　　奉¶
㫖宗室豈可勒令佽助朕意欲爾衙門照借戸部八年¶
　銀例擇賢能官滋生利息算給宗室婚䘮之費著即¶
　議奏隨遵¶
㫖議準宗室婚䘮等事由户部支領本銀六萬兩酌量¶
　　　滋生所領户部銀三年中暫停交還竢第四年¶
　　　並前三年銀陸續交納至八年全完所餘利銀¶
<pb:KR2m0013_WYG_004-42b>¶
　　　數目奏¶
　聞仍作本銀滋生即置庫於府以待宗室覺羅婚䘮¶
　　　之費於王公及大臣内各¶
　簡一人總理以左右司賢能官專司之○四十三年¶
　　　以散振餘銀五千九百兩有竒一并交府滋生¶
　　　○五十五年定宗室婚禮給銀百兩䘮禮給銀¶
　　　百二十兩(初定婚禮六十兩䘮/禮八十兩是年議增)○五十八年議¶
　　　準¶
<pb:KR2m0013_WYG_004-43a>¶
　恩賞宗室婚䘮銀凡閒散宗室及其子孫均準給○¶
　　　閒散宗室官至大臣侍衞者不準給其已經革¶
　　　職者仍準給宗室大臣侍衛之子未分家者不¶
　　　準給其已分家者繫閒散宗室亦準給○鎮國¶
　　　將軍以下至奉恩將軍媵妾所生之子除正室¶
　　　無出承受正分家産者不準給外其餘未分家¶
　　　者不給已分家者果繫閒散宗室亦準給○將¶
　　　軍等媵妾所生之女父故出嫁除有承受正分¶
<pb:KR2m0013_WYG_004-43b>¶
　　　家産之兄弟遣嫁外其餘亦準給○雍正十年¶
　　　鑄給銀庫關防○十三年議準閒散宗室官止¶
　　　七品筆帖式者遇婚喪事一例給領○乾隆五¶
　　　年議準宗室一二品大臣將軍等身故其父母¶
　　　後亡及有遣女出嫁繫兄弟伯叔及近支子弟¶
　　　承辦者如承辦之人未為大臣將軍照例給領¶
　　　○六年定薨故革爵貝子公之子及現任侍衛¶
　　　五品以下官遇婚喪事皆準給○八年議準喪¶
<pb:KR2m0013_WYG_004-44a>¶
　　　事視身故之人婚嫁視娶妻及遣嫁之人照六¶
　　　年定例給領○十一年議準薨故革爵之王貝¶
　　　勒其子繋閒散宗室及革爵之將軍等遇婚喪¶
　　　事皆準給與已寡之妾隨子孫同居者身故亦¶
　　　準給○又議準閒散宗室除月給養贍銀米外¶
　　　其子弟至十歲亦月給養贍銀二兩○又議準¶
　　　每歲季冬月發庫銀萬兩分賚八旗閒散宗室¶
　　　見今察出宗室内家貧無産業者二百餘人將¶
<pb:KR2m0013_WYG_004-44b>¶
　　　本年¶
　恩賞銀萬兩内以八千兩先給甚貧之宗室四十人¶
　　　每人二百兩各交族長教長等代置房地報府¶
　　　存案不許典賣其餘無業宗室於次年以後每¶
　　　年以四十人為率陸續代置房産俾五六年間¶
　　　皆得漸次立業其餘銀二千兩留作奬賞之用¶
　　　察有平素守分㽞心國語及武藝者均分散給¶
　　　若不安本分侈費妄為者不準給其見在察出¶
<pb:KR2m0013_WYG_004-45a>¶
　　　之二百餘人無論已給産業及未給産業如武¶
　　　藝優嫻國語好均準入於奬賞之例嗣後由府¶
　　　每年彚奏一次竢皆立産業之後每年以銀八¶
　　　千兩合計應得賞給之八旗閒散宗室均分散¶
　　　給其奬賞銀二千兩照例將宗室内有志上進¶
　　　武藝優嫻國語好者均分賞給至宗室内安分¶
　　　之人猝遇意外事故致失産業者本年賞賜之¶
　　　時量其家産亦於¶
<pb:KR2m0013_WYG_004-45b>¶
　恩賞銀内酌量撥給俾得復完舊業○又議準五旗¶
　　　諸王除期服至近之親各相敦睦外其大功小¶
　　　功及緦麻之宗室如平日守分循理有志上進¶
　　　而生計過艱或遇事故者令諸王酌量周濟至¶
　　　貝勒貝子公等亦各量其力之所能以䘏近族¶
　　　宗室如貧乏宗室有不循分不知足肆意需索¶
　　　雖濟無益者不準周䘏每年令族長教長於年¶
　　　終報府存案○又議準宗室官員照旗員例借¶
<pb:KR2m0013_WYG_004-46a>¶
　　　給滋生銀○十三年奏準王公亦準借給庫銀¶
　　　諸王準借三千兩貝勒千五百兩貝子千兩公¶
　　　五百兩○又議準管理銀庫之司官筆帖式照¶
　　　例三年更代即於府屬司官引¶
　見補授如有不敷令各部院衙門保送¶
　　　一優䘏覺羅乾隆元年議準覺羅婚禮給銀二¶
　　　十兩䘮事給銀三十兩自七品官以下至閒散¶
　　　覺羅皆準給與其由閒散用為侍衞告退者及¶
<pb:KR2m0013_WYG_004-46b>¶
　　　六品官内䕶軍校驍騎校亦準給與○又定覺¶
　　　羅除犯重罪遇¶
　赦不宥者不準給與外其犯拘禁數月之罪已經釋¶
　　　放及遇¶
　赦者皆準給與¶
　恩賞銀¶
　　　一給假驗病順治十四年題定自親王以下至¶
　　　奉恩將軍或掃墓或以他事出城停宿者均由¶
<pb:KR2m0013_WYG_004-47a>¶
　　　府奏請得¶
　㫖乃行在京公主以下縣君以上亦由府請¶
　㫖閒散宗室由府酌量給假○康熙十年題準¶
　聖駕巡幸時王以下覺羅職官以上槩不準給假惟¶
　　　䘮葬出城者不禁○四十五年題準王以下公¶
　　　以上所生女受聘後均授封郡主以下品級不¶
　　　便給假同往外省嗣後額駙等停補外官如¶
　特用封疆大吏其郡主等應否給假自行奏請○又¶
<pb:KR2m0013_WYG_004-47b>¶
　　　定宗室以病告假及以老乞休者自王公至奉¶
　　　恩將軍由府察驗取結具奏○雍正六年定宗¶
　　　室之將軍等以病告假者免其停俸察其病可¶
　　　漸愈給假調治若勢難痊愈即令告退其爵給¶
　　　應襲之人承襲¶
　　　一禁令順治十五年題定諸王以下毋得溺於¶
　　　逸樂躭絲竹及演戲觀魚在城外闗廂放鷂致¶
　　　擾居民仍嚴飭各該長史等官令其規諫府官¶
<pb:KR2m0013_WYG_004-48a>¶
　　　不時稽察有犯者該長史等官一并議處○十¶
　　　八年題定城内關廂永禁放鷂王以下至宗室¶
　　　如有躭玩逸樂者令府叅奏○雍正元年¶
諭宗室王公將軍等延漢人訓課子弟當於進士舉貢¶
　内擇端方謹慎之人其下第㽞京日久者多繫輕薄¶
　好生事端之徒不得聘請教讀及容納在家欽此¶
　　　一議罪¶
　　國初定王以下及宗室有過犯或奪所屬人丁或¶
<pb:KR2m0013_WYG_004-48b>¶
　　　罰金不加鞭責非叛逆重罪不擬死刑不監禁¶
　　　刑部○又定郡主以下及宗女之夫有犯發遣¶
　　　之罪者應否隨行皆請¶
　㫖○順治九年題定郡王以上縁事或傳至府問供¶
　　　或在本府問供具奏候¶
　㫖定奪○十四年題定郡王以上犯大罪傳至府訊¶
　　　問若微罪止在本府訊問其貝勒以下皆傳至¶
　　　府訊問○康熙八年題準宗室有過犯者輕重¶
<pb:KR2m0013_WYG_004-49a>¶
　　　議處其革去宗室之例永行停止○雍正三年¶
諭嗣後有應問諸王之處行文訊問如必當傳至衙門¶
　者奏聞後再傳至衙門訊問將此永為定例欽此○¶
　　　十二年¶
諭舊例宗室等如犯枷責之罪皆準折贖覺羅等照平¶
　人例的决朕思覺羅者亦與宗室無異如一準折贖¶
　一照例治罪則待宗室覺羅逈乎不同覺羅竟與平¶
　人無别宗室亦不知畏懼嗣後宗室覺羅等如犯枷¶
<pb:KR2m0013_WYG_004-49b>¶
　責之罪酌其情罪之輕重分别年限即於宗人府或¶
　拘禁或鎖禁竢日限滿後釋放抵罪如此則覺羅之¶
　處分與平人有别而宗室等亦知畏懼矣其如何酌¶
　量情罪之輕重分别定為年限之處宗人府㑹同該¶
　部定議具奏欽此遵¶
㫖議準嗣後除宗室覺羅犯軍流以上之罪者由宗人¶
　　　府看其情罪之輕重别行請¶
　㫖定議外其犯笞罪有品秩者照官員降級罰俸例¶
<pb:KR2m0013_WYG_004-50a>¶
　　　議處無品秩者笞十至二十罰養贍銀一月笞¶
　　　三十罰二月笞四十罰三月至滿笞五十罰四¶
　　　月止杖六十罰養贍銀六月杖七十罰七月杖¶
　　　八十罰八月至杖九十罰十月杖一百罰一年¶
　　　止犯徒罪者於空室拘禁犯軍流罪者於空室¶
　　　鎖禁均照旗人折枷日期以二日抵一日竢限¶
　　　滿日釋放犯重罪者臨時請¶
　㫖○乾隆二十二年奉¶
<pb:KR2m0013_WYG_004-50b>¶
　㫖王公之格格額駙等賚以品級原繫國家優待宗¶
　　室之典額駙無罪自有應得品級設本身既因獲¶
　　罪革職豈可仍㽞額駙品級冒濫頂帯且格格一¶
　　經下嫁即為其婦自應一律如夫額駙品級既經¶
　　革去其格格品級亦當一例斥革嗣後額駙因罪¶
　　降革者格格品級一并降革之處交該部㑹同宗¶
　　人府定例具奏遵¶
　㫖議準嗣後如額駙等奉¶
<pb:KR2m0013_WYG_004-51a>¶
　特㫖革職及縁事斥革者將額駙品級革退其格格¶
　　　品級亦革退不準食俸其守門兵丁一并裁革¶
　　　將原封¶
　制册繳送禮部轉交内閣收貯如有開復將所繳¶
　制册照舊給還如額駙在職官任内有革職㽞任及¶
　　　降級㽞任者又如本身額駙品卑而見任品秩¶
　　　髙於額駙者雖有降級調任較額駙本銜尚優¶
　　　所有額駙品級皆免其降革其格格亦隨夫免¶
<pb:KR2m0013_WYG_004-51b>¶
　　　其降革如在任内降級調用降一級者將額駙¶
　　　品級降一等如見繫郡主額駙即降為縣主額¶
　　　駙降二級者降二等即降為郡君額駙降三級¶
　　　者降三等即降為縣君額駙降四級者降四等¶
　　　即降為鄉君額駙其格格亦隨夫降等其俸銀¶
　　　俸米並守門兵丁銀米亦照所降品級遞減如¶
　　　降至無等可降將額駙格格品級盡革如遇格¶
　　　格得罪將格格額駙品級革去仍㽞額駙本身¶
<pb:KR2m0013_WYG_004-52a>¶
　　　職官再降等之格格從前所授¶
　制册送内閣增注降等縁由仍給還如額駙後有開¶
　　　復亦將格格所授¶
　制册送内閣增注開復縁由亦仍給還嗣後額駙格¶
　　　格降革之事令各該旗報明宗人府禮部存案¶
　¶
　¶
　¶
<pb:KR2m0013_WYG_004-52b>¶
　¶
　¶
　¶
　¶
　¶
　¶
　¶
欽定大清㑹典則例卷一¶
