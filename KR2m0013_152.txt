# -*- mode: mandoku-view; -*-
#+TITLE: 欽定大清會典則例
#+DATE: 2015-08-24 22:50:08.498677
#+PROPERTY: ID KR2m0013
#+PROPERTY: BASEEDITION WYG    
#+PROPERTY: JUAN 卷一百四十八
<pb:KR2m0013_WYG_152-1a>¶
欽定四庫全書¶
欽定大清㑹典則例卷一百四十八¶
　　　都察院四¶
　　　一侍儀順治三年定朝㑹¶
　御殿都察院滿漢堂官先入候¶
　駕應行禮者於¶
　　中和殿行禮畢趨出於¶
　　太和殿西檐東嚮立○乾隆十四年議準¶
<pb:KR2m0013_WYG_152-1b>¶
壇¶
廟内¶
　聖躬對越之地向例用御史四人侍儀與陪祀王公¶
　　　百官行禮之處用御史監禮無别實為未稱嗣¶
　　　後用禮部都察院堂官各二人分立東西侍儀¶
　　　以隆體制(若遣官致祭仍用/御史四人監禮)¶
　　　一朝㑹糾儀順治初年定常朝糾儀東西班滿¶
　　　漢御史各二人¶
<pb:KR2m0013_WYG_152-2a>¶
　　天安門外宣¶
　詔¶
　　午門外頒時憲書頒¶
　賞文武鄉㑹¶
　　殿試進士舉人謝¶
　恩東西班滿漢御史各二人○十四年定¶
　御經筵設滿漢御史各一人¶
　　殿内東嚮立○十八年題準¶
<pb:KR2m0013_WYG_152-2b>¶
　　大朝日滿漢御史稽察有失誤者題叅○康熙五¶
　　　年題準凡朝期鴻臚寺將謝¶
　恩官名數先送印册到院臨期糾儀御史照册察收¶
　　　職名○二十年題準¶
　　殿右檐下設滿御史二人王公行禮處東西班設¶
　　　滿御史各二人百官行禮處東西班上中下滿¶
　　　漢御史各二人○五十四年定¶
　御門聽政設滿漢御史各二人於西階下東向立有¶
<pb:KR2m0013_WYG_152-3a>¶
　　　跪立升降失儀者指名題叅○雍正二年奉¶
㫖嗣後朝㑹行禮該稽察御史嚴察遇有失儀者即行¶
　糾叅若不糾叅經朕令人察出必行治罪○又¶
諭行禮排班於左右兩翼選侍衛四人令隨御史稽察¶
　有不按班次往來行走者著御史指與侍衛拏叅欽¶
　　　此○又題準凡遇朝期各部院漢官亦分列左¶
　　　右翼排班庶序次齊而稽察亦易○十二年議¶
　　　準常朝大小官員務遵定例按品序坐如攙越¶
<pb:KR2m0013_WYG_152-3b>¶
　　　失次或有起立拱揖聚談不恭者糾儀御史同¶
　　　吏禮二部司官題叅如徇情不行叅奏者一并¶
　　　議處再坐班時看守¶
　　午門¶
　　闕門¶
　　端門之官兵將閒雜人等約束不得任其出入行¶
　　　走倘不遵定制亦令糾儀御史題叅分别議處¶
　　　○十三年議準常朝日八旗官照部院各官儀¶
<pb:KR2m0013_WYG_152-4a>¶
　　　注按品列坐竢察班御史等挨次收取職名如¶
　　　有攙越班次及爭遞並代遞職名者御史等題¶
　　　叅○乾隆元年議準凡大朝日書役閒雜人等¶
　　　交與守衛¶
　　午門¶
　　闕門¶
　　端門之官兵嚴行管束各官從役等著該旗差出¶
　　　之驍騎校㑹同守衛朝房之歩軍尉歩軍等嚴¶
<pb:KR2m0013_WYG_152-4b>¶
　　　行管束臨坐班時令從役等退出¶
　　闕左右門外嗣後如有前後行走無忌者御史等¶
　　　將管束不嚴之官並其主一并叅奏○二年奏¶
　　　準恭逢¶
皇太后聖誕及元日長至行慶賀禮設滿御史二人於¶
　慈寧門外檐下避立二人於¶
　　長信門外儀駕之末設漢御史二人於¶
　　午門外○又奏準設漢御史二人於¶
<pb:KR2m0013_WYG_152-5a>¶
　　闕門二人於¶
　　端門均各分東西班稽察一應各官家人不許擅¶
　　　入違者拏究治罪其主交部議處○又奏準常¶
　　　朝日滿漢文武大小官均如期齊集坐班如有¶
　　　事故先期於朝單内聲明至期御史等逐一稽¶
　　　察如有無故不到者題叅○六年奏準常朝日¶
　　　八旗官如仍前疎忽到班寥寥無㡬御史等將¶
　　　官員過少旗分察明緣由題叅¶
<pb:KR2m0013_WYG_152-5b>¶
　　　一祭祀糾儀順治初年定¶
壇¶
廟祭祀¶
　皇上行禮處東西班滿御史各二人侍儀王公行禮¶
　　　處東西班滿御史各一人百官行禮處東西班¶
　　　滿漢御史各二人告祭¶
天¶
地¶
<pb:KR2m0013_WYG_152-6a>¶
太廟¶
　社稷東西班滿漢御史各二人祫祭前期一日告祭¶
中殿東西班滿漢御史各二人¶
後殿東西班滿漢御史各二人¶
　躬耕耤田所東西班滿漢御史各二人備侍¶
　御齋宫滿漢御史各二人祈雨報祀東西班滿漢御¶
　　　史各二人救䕶¶
　日¶
<pb:KR2m0013_WYG_152-6b>¶
　月食東西班滿漢御史各四人祭祀監宰牲滿漢御¶
　　　史各一人(專委掌/京畿道)○十八年題準凡祭祀令滿¶
　　　漢御史稽察有失誤者題叅○又題準凡祭祀¶
　　　齋戒滿漢官職名均由太常寺開送令滿漢御¶
　　　史稽察有失誤者題叅○康熙二十五年議準¶
　　　凡祭祀各官排班有喧語失儀及祭未畢先趨¶
　　　走往來者御史題叅○雍正元年奉¶
㫖躬祭¶
<pb:KR2m0013_WYG_152-7a>¶
壇¶
廟日令滿御史二人於駕未出之前在外管轄駕出於¶
　豹尾班後黄龍大纛前管轄於齋戒前一日開列職¶
　名送領侍衛内大臣具奏○五年奉¶
㫖¶
壇¶
廟祭祀所闗綦重理宜潔誠齋戒嗣後令御史二人前¶
　往壇内稽察如有不恭即行叅奏○七年議準凡遇¶
<pb:KR2m0013_WYG_152-7b>¶
天壇¶
地壇¶
祈榖三大祀令旗下大小官員各在本衙門齋宿奉¶
㫖在旗下衙門齋宿時令都統御史察旗叅領侍衛照¶
　常稽察○九年議準嗣後祭祀御史禮部官飭令陪¶
　　　祀執事官各行管束從役人等不得擅入栅䦨¶
　　　如有將轎馬擅入栅䦨喧擁者照例分别治罪¶
　　　該管官故縱者議處○十二年議準陪祀官或¶
<pb:KR2m0013_WYG_152-8a>¶
　　　在本任衙門齋宿或在署理辦事之處齋宿必¶
　　　注明册内以憑稽察○又奏準凡祭祀¶
　車駕出入¶
　　午門外左右翼各令御史二人稽察齊集各官按¶
　　　班跪迎跪送○乾隆元年議準祭¶
太廟¶
　社稷陪祀執事官著在公所齋宿交與稽察齋戒之¶
　　　都統御史等稽察○二年議準陪祀各官於太¶
<pb:KR2m0013_WYG_152-8b>¶
　　　常寺文到之日該管官嚴行稽察務令到署齋¶
　　　戒不得藉端規避其實有疾病事故者聲明緣¶
　　　由行文到院察覈至齊集處御史收取職名倘¶
　　　有無故不齋戒或已開明齋戒而不至齊集處¶
　　　者皆指名題叅○五年奏準祭祀日陳設祭品¶
　　　畢令御史㑹同太常寺官徧行廵察如有褻慢¶
　　　諧笑者題叅○七年奏準¶
　躬祭大典扈從大臣官員例應於¶
<pb:KR2m0013_WYG_152-9a>¶
　　午門前乘騎者仍令領侍衛内大臣等分撥親軍¶
　　　伺候牽馬並交與後管内大臣御史等管束毋¶
　　　致喧譁其僕從人等不許溷入馳驟如違例牽¶
　　　馬入朝乘衆雜㳫馳驟者該管官拏究并將其¶
　　　主叅處○十年覆準¶
　御齋宫日陪祀官員接¶
　駕後各擇潔淨處所齋宿稽察齋戒之都統等定於¶
　　　申酉時在¶
<pb:KR2m0013_WYG_152-9b>¶
壇門外察收職名至四更時禮部本院委官察收職名¶
　　　如陪祀不到者題叅○十年奉¶
　㫖嗣後祭祀齊集處著承行稽察之部院於次日繕¶
　　摺開注情由呈覽○又議準祭祀齊集處文官由¶
　　　吏部武官由兵部開列名單移都察院稽察吏¶
　　　部滿漢官亦令稽察○又奏準每祭祀齊集處¶
　　　滿漢御史各一人率筆帖式二人收取文三品¶
　　　武二品以上職名如遇¶
<pb:KR2m0013_WYG_152-10a>¶
　躬詣行禮均繕摺奏¶
　聞○十四年奉¶
　㫖嗣後凡遇齋戒有衙門之大臣等雖兼别職皆著¶
　　在本衙門齋宿無衙門之領侍衛内大臣散秩大¶
　　臣等著在紫禁城内齋宿如有違者一經察出定¶
　　行治罪近侍御前侍衛等亦著在紫禁城内齋宿¶
　　　○又議準凡祀¶
壇¶
<pb:KR2m0013_WYG_152-10b>¶
廟¶
　親詣行禮以滿漢都御史侍儀王公行禮處以滿御¶
　　　史百官行禮處以漢御史監禮外若遣官行禮¶
　　　壇上殿上以滿漢御史各二人百官行禮處以¶
　　　滿漢御史各二人監禮(以上糾儀等事均按資/輪直由掌京畿道辦理)¶
　　　一鄉㑹試監察順治八年題準順天鄉試及㑹¶
　　　試差滿漢御史各二人監試○十七年議準房¶
　　　官闈中作弊許主考不時糾叅若主考通同作¶
<pb:KR2m0013_WYG_152-11a>¶
　　　弊許監試御史不時糾叅○十八年題準順天¶
　　　鄉試差漢御史二人入場總理諸務二人管理¶
　　　捜檢㑹試差漢御史二人為内場監試二人為¶
　　　外場監試○康熙三年¶
諭監試廵察御史除應廻避者不開外其餘各員都察¶
　院開送禮部列名題請欽此○十年題準嗣後鄉㑹¶
　　　試内場監試外場廵察仍兼差滿御史○十八¶
　　　年議準順天鄉試設内簾監試滿漢御史各一¶
<pb:KR2m0013_WYG_152-11b>¶
　　　人㑹試亦照此例行如考官私訪聚談薦卷私¶
　　　通小帖分閲硃卷私帶入房有闗科場情弊者¶
　　　即行題叅○三十六年停止内簾監試○三十¶
　　　九年復設内簾監試滿漢御史各一人○雍正¶
　　　二年¶
諭闈中謄錄弊端甚多其有賄囑者則謄錄精工否則¶
　潦草舛錯致誤佳文著知貢舉監試御史嚴行申飭¶
　其謄錄不工者必重加責懲令其重錄並令對讀官¶
<pb:KR2m0013_WYG_152-12a>¶
　嚴飭各生悉心校對勿使錯誤倘外簾官失察日後¶
　發覺將該管官一并議處欽此○六年議準鄉㑹試¶
　　　外簾官私閲試卷許監試御史題叅如隱匿疎¶
　　　漏未能題叅者别經發覺將御史一并議處○¶
　　　七年議準鄉㑹試筵燕該衙門委官專司其事¶
　　　吏役從人不許擁擠上堂如有玩法擁擠者即¶
　　　行拏究監試御史將該管官指名題叅○乾隆¶
　　　四年¶
<pb:KR2m0013_WYG_152-12b>¶
　諭科場夾帶文字乃士子最下之劣習若不嚴行察¶
　　禁則荒疎不習之人多得僥倖入彀而真才轉致¶
　　遺棄於掄才之典大有闗繫著監試御史先行出¶
　　示曉諭臨㸃名時再加告誡務將夾帶之弊盡行¶
　　革除倘仍有不肖之徒玩視功令者即行叅奏交¶
　　部照例治罪毋得姑容欽此○六年¶
　諭入場之時監試御史等必須嚴加捜檢不可虛應¶
　　故事倘有寛縱疎漏必將該管官從重議處欽此¶
<pb:KR2m0013_WYG_152-13a>¶
　　　○又¶
　諭凡有闗渉科場情弊者著都察院五城御史歩軍¶
　　統領順天府内外簾監試御史即行嚴拏治罪不¶
　　稍寛貸欽此○又議準順天鄉試監試提調官責¶
　　　令彌封所官於各役彌封時毋得别所人役擅¶
　　　行往來彌封後約謄錄所官呈堂交送毋許兩¶
　　　所人役近身私語責今謄錄所官呈堂交送如¶
　　　有草率淡抹者即行責懲仍令重謄責令對讀¶
<pb:KR2m0013_WYG_152-13b>¶
　　　所官務令一對一讀庶無差誤該監試等仍不¶
　　　時稽察並嚴飭各所實力奉行如有不遵將該¶
　　　管官題叅○九年奏準順天鄉試外場廵察御¶
　　　史均由該處先期奏請¶
　欽命於七月二十八日即往貢院大門外駐宿凡運¶
　　　送供給及進院夫役並主考同考官從役均由¶
　　　外場廵察驗明捜檢以杜執事人役代士子懷¶
　　　挾之弊再八旗送考之叅領並每翼委出甎門¶
<pb:KR2m0013_WYG_152-14a>¶
　　　之叅領姓名先期行文各旗開送外場廵察如¶
　　　送考之叅領等官不按旗分任憑士子濫行及¶
　　　甎門叅領一任送考之人擁擠該御史題叅其¶
　　　各省貢監等亦於甎門外各増守備一人協同¶
　　　㸃名給籤如守備等約束不嚴該御史題叅○¶
　　　九年奏準順天鄉試官旗民籍一例嚴捜如有¶
　　　徇私即將監試官糾叅○十年奏準㑹試外場¶
　　　廵察御史及叅領守備等官均照順天鄉試例¶
<pb:KR2m0013_WYG_152-14b>¶
　　　行¶
　　　一武鄉㑹試監察順治八年題準順天武鄉試¶
　　　及武㑹試差滿漢御史各二人監試○康熙五¶
　　　年題準武鄉㑹試監試廵察御史照康熙三年¶
　　　文場之例行○雍正元年覆準武㑹試外場所¶
　　　取好字號皆令外場考試官與監射御史當靣¶
　　　注定較對明白務於十一日全完十二日即將¶
　　　號册親交兵部堂官按册印清卷面並將號册¶
<pb:KR2m0013_WYG_152-15a>¶
　　　所注好字號各就省分謄清一本均用兵部堂¶
　　　印送入内場○十二年奏準武㑹試兵部應按¶
　　　圍場字號請¶
　欽命四人每圍各有一人監試至第三場天字地字¶
　　　二圍監試即在二門東邊㸃天地二圍所取之¶
　　　人黄字宇字二圍即在二門西邊㸃黄宇二圍¶
　　　所取之人按名散卷○乾隆三年覆準武鄉試¶
　　　分圍監試均照武㑹試例行○四年覆準武鄉¶
<pb:KR2m0013_WYG_152-15b>¶
　　　試令提調監試各官武㑹試令知武舉監試御¶
　　　史將外場較射册帶入内場其選入單雙好字¶
　　　號者於交卷時驗明原填某號技勇令其覆驗¶
　　　如全不相符嚴加詳察果繫頂冐立叅送部○¶
　　　又議準武㑹試設内簾監察御史一人¶
　　　一¶
　　殿試監察順治十八年題準凡文武¶
　　殿試差滿漢御史各二人監試¶
<pb:KR2m0013_WYG_152-16a>¶
　　　一考試貼寫中書漢中書見任筆帖式官學教¶
　　　習各館謄錄生㧞貢生¶
　　朝考貢監生考職均滿漢御史各一人監察○乾¶
　　　隆十七年覆準考試教習等事在¶
　　午門之内至百人以上者該衙門行文到院開列¶
　　　滿漢御史各二人於奏委考官時恭候¶
　簡命滿漢御史各一人以資彈壓(以上監試堂劄京/畿道挨資開列呈)¶
　　　(堂咨/送)¶
<pb:KR2m0013_WYG_152-16b>¶
　　　一㑹同審音乾隆十年議準順天府考試童生¶
　　　該府丞移咨到院奏差滿漢御史各一人㑹同¶
　　　審音¶
　　　一出差順治十八年題準凡出差御史¶
　命下門上即大書迴避不見客不受書札凡送書辦¶
　　　人役一槩不收燕㑹餞送槩不得與竢領¶
　勅三日内即出京信宿不停沿途及入境後私書私¶
　　　餽一槩不許接受御史入境及出廵地方原有¶
<pb:KR2m0013_WYG_152-17a>¶
　　　本等儀從執事人役其鋪陳等物原繫自行攜¶
　　　帶所用蔬菜米麪原繫自發公費銀買辦如分¶
　　　外供應皆繫地方官獻媚取容所當嚴禁即御¶
　　　史攜帶主文書役家人廚役前站之類以致擾¶
　　　驛累民久經禁革除額設事物儀從外如有前¶
　　　項等弊督撫訪確即將所用之物所帶之役拏¶
　　　問題叅分别議處如督撫徇情隱諱事發一并¶
　　　治罪出差御史入境之後各官逺接叅謁久奉¶
<pb:KR2m0013_WYG_152-17b>¶
　㫖禁革如所屬官員越境叅謁者該御史指名題叅¶
　　　其出差御史與督撫既有糾叅之例如繫公事¶
　　　許㑹同辦理此外如設席飲酒彼此餽送互相¶
　　　結納者一槩禁革如有前項等事都察院及科¶
　　　道覈叅一并議處○乾隆元年議準遇有應差¶
　　　科道均照資俸通行引¶
　見其曽經出差者在履歴下注明如有託故規避者¶
　　　該堂官即行指叅○八年¶
<pb:KR2m0013_WYG_152-18a>¶
　諭嗣後廵城察倉官員如别有差遣在三月以内者¶
　　該衙門委員署理如繫過三月之差者著奏請署¶
　　理欽此○十年奉¶
　㫖嗣後凡請㸃差皆著引見○又議準凡廵城廵臺¶
　　　廵察¶
　　盛京黒龍江等差由院先行摺奏引¶
　見¶
　欽命後復繕本具題○十六年奏準滿漢科道不論¶
<pb:KR2m0013_WYG_152-18b>¶
　　　所奉何差為期在一年外者將科道通行開列¶
　　　具題恭候¶
　欽命一人署理在一年内者由院委署至科道已奉¶
　　　廵城察倉等差而又别奉差遣需人署理者向¶
　　　例在三月外者題署三月内者委署今亦以一¶
　　　年為斷畫一辦理¶
　　　一廵城順治十年題準新資御史先試廵城○¶
　　　雍正元年¶
<pb:KR2m0013_WYG_152-19a>¶
諭廵視五城御史甚屬緊要向例滿洲漢軍漢人三人¶
　嗣後一城只差二人漢軍著歸漢人班内筆帖式亦¶
　著隨御史更換欽此○又奉¶
㫖前因廵城裁去御史一人故將漢軍御史歸并漢人¶
　班内分差廵城其餘仍照漢軍御史舊例不必更改¶
　　　欽此○二年奉¶
㫖御史廵城闗繫緊要嗣後著都察院通行開列候朕¶
　簡用欽此○五年¶
<pb:KR2m0013_WYG_152-19b>¶
諭廵視五城甚屬緊要嗣後著將御史給事中一并引¶
　見欽此○乾隆元年奏準請以一年更換滿御史一¶
　　　年更換漢御史輪流更代則滿漢官莅任均有¶
　　　二年之久事務可以周知其滿御史任事之日¶
　　　漢御史已經熟悉漢御史任事之日滿御史已¶
　　　經熟悉凡遇一切公事官吏無由欺隱實於地¶
　　　方有益○三年奏準廵城將籍隸大宛之科道¶
　　　槩令迴避不必開列○五年奏準滿漢廵城御¶
<pb:KR2m0013_WYG_152-20a>¶
　　　史如遇事故皆應更換之時恐二人均繫新任¶
　　　事務未能熟悉將曽經廵城各御史内差出一¶
　　　人以一年為限竢一年滿後仍照例引¶
　見更換則滿漢御史新舊相兼足資治理¶
　　　一廵倉順治二年定差御史一人廵視京通各¶
　　　倉○康熙二十年題準倉糧闗繫緊要差滿漢¶
　　　御史各一人稽察○二十六年停差廵倉○雍¶
　　　正五年¶
<pb:KR2m0013_WYG_152-20b>¶
諭在京各倉每倉或都統或副都統各一人御史中不¶
　論滿漢每倉各委一人專任稽察之責其支放奏銷¶
　等事不必經管惟倉房滲漏牆垣損壞與倉内鋪墊¶
　及匪類盜竊各弊察出即行文倉場侍郎知之若倉¶
　場侍郎等遲延不及時辦理妥協即據實奏聞倘不¶
　能察出弊端以致虧損倉糧著落稽察之都統副都¶
　統御史與倉場監督等官分賠其通州三倉即照此¶
　例交與通永道通州副將稽察其失察分賠之例亦¶
<pb:KR2m0013_WYG_152-21a>¶
　與京倉同欽此○十二年¶
諭向因倉庾闗繫緊要在京十倉每倉或都統或副都¶
　統各差一人御史各差一人專任稽察之責於倉場¶
　不無裨益但從前未定更代之期見在各員中有至¶
　三四五年尚未更換者朕思日久因循易生懈怠且¶
　或偶有疎虞該員慮干失察因而掩飾彌縫亦未可¶
　定著定為三年更代屆期各倉一同吏換若有接任¶
　之人未滿三年即屆更代之期者亦一例更換欽此¶
<pb:KR2m0013_WYG_152-21b>¶
　　　○十二年議準京中各倉每年户部各撥銀百¶
　　　兩交貯倉場侍郎衙門凡有一應竒零修葺之¶
　　　處令該倉監督確估申報倉場侍郎並稽察之¶
　　　都統御史察看領銀及時修補至工程在百兩¶
　　　以上者應令稽察之都統御史㑹同倉場侍郎¶
　　　察看確估具奏興修○乾隆十年議準稽察倉¶
　　　場都統等若有出差患病服制等事在二三月¶
　　　以内者行文都察院交與稽察之御史專行廵¶
<pb:KR2m0013_WYG_152-22a>¶
　　　察有應辦者即行辦理○十三年¶
　諭差都統御史稽察倉務並非只令稽察倉廒㵕漏¶
　　亦令其監察盜米等弊稽察之大臣官員僅察倉¶
　　廒㵕漏其盜領私出等弊以為非其責任不行察¶
　　看並非差徃本意著都統御史等嚴察盜領私出¶
　　等弊毋得疎慢欽此○十七年奏準京通各倉每¶
　　　倉奏簡御史或給事中一人不論滿漢專司稽¶
　　　察年終更代將一年内並無短收多放攙越廒¶
<pb:KR2m0013_WYG_152-22b>¶
　　　座之處據實奏明交户部存案¶
　　　一廵漕順治二年定專差御史一人催趲漕運¶
　　　○十四年停差廵漕○雍正七年¶
諭糧船過淮之時著差御史二人前往淮安專司稽察¶
　不許官吏人等向旗丁額外需索以致擾累其糧艘¶
　中攜帶物件除照例許帶外該旗丁如有挾帶私鹽¶
　及違禁等物者亦著該御史稽察至糧船抵通之時¶
　其該管衙門官吏及經紀車户人等恐有額外需索¶
<pb:KR2m0013_WYG_152-23a>¶
　亦著差御史二人前往稽察淮安廵漕著於二月初¶
　差往通州廵漕著於三四月内差往不必拘定滿漢¶
　各一人著都察院按期開列請㫖欽此○乾隆二年¶
　　　議奏每年差往廵漕御史四人令一人駐劄淮¶
　　　安府廵察江南江口起至山東交界止令一人¶
　　　駐劄濟寧州廵察山東臺莊起至直𨽻交界止¶
　　　令一人駐劄天津府廵察天津起至山東交界¶
　　　止令一人駐劄通州仍廵察至天津府止各按¶
<pb:KR2m0013_WYG_152-23b>¶
　　　所廵地方務使漕運遄行剔除諸弊如有不法¶
　　　弁丁即行題叅於三年為始照依駐劄地方各¶
　　　司稽察奉¶
　㫖南漕兩處皆給與驛馬北漕不必給與驛馬○三¶
　　　年¶
　諭向例漕運進京皆差御史前往山東江南廵視稽¶
　　察今年十一月山東疏濬運河必須過完囘空糧¶
　　艘方可興工著都察院堂官將差往濟寧廵漕之¶
<pb:KR2m0013_WYG_152-24a>¶
　　御史先行引見即令前往山東督押囘空尾幫南¶
　　下一竢尾幫出山東境後即駐劄濟寧協同河道¶
　　總督辦理築壩濬河事務欽此○又議準駐劄濟¶
　　　寧天津通州之廵漕御史應照駐劄淮安之例¶
　　　均給與¶
　欽差官闗防○四年覆準除廵察北漕御史二人不¶
　　　給與驛馬外其駐劄天津御史一人出廵以臨¶
　　　清為界往返千有餘里所用船及廪給口糧應¶
<pb:KR2m0013_WYG_152-24b>¶
　　　照廵察南漕之例支給至駐劄通州御史一人¶
　　　出廵僅抵天津且有坐糧廳船可以乘坐毋容¶
　　　給船其廪給口糧一例給與○十年奉¶
　㫖每年冬月差往山東廵漕御史兼有稽察疏濬河¶
　　道之責著都察院即照例請㫖嗣後皆於十月内¶
　　奏請差往欽此○十七年奉¶
　㫖廵視通州漕務向例只委科道一人專司督催漕¶
　　運而倉場事務則槩不與聞但通倉積弊甚多見¶
<pb:KR2m0013_WYG_152-25a>¶
　　委大臣盤驗所有一應收兑新漕支放俸米均著¶
　　該給事中等就近稽察○又¶
　諭通倉收兑漕糧積弊甚多見已特差給事中御史¶
　　等四人駐通稽察其水次盜賣攙和等弊向所不¶
　　免淮安濟寧天津廵察等官職所專司各有分地¶
　　將來抵通交收倘有短少定當根究於何處盜賣¶
　　以治其罪并將該廵察官嚴加議處欽此¶
　　　一廵鹽順治元年定兩淮兩浙長蘆河東各差¶
<pb:KR2m0013_WYG_152-25b>¶
　　　御史一人廵視鹽課○八年議準廵鹽御史一¶
　　　年更代○又題準除長蘆離都城甚近舊不立¶
　　　限期兩淮定限五十日兩浙六十日河東三十¶
　　　日在内以辭朝日為始在外以交代日為始計¶
　　　程往囘並不許枉道囘家如違限十日以上量¶
　　　行叅罰一月以上重加叅處兩月以上題叅調¶
　　　用○康熙五年題準兩淮兩浙河東廵鹽御史¶
　　　以到任日為始扣至九月足即行報滿由院豫¶
<pb:KR2m0013_WYG_152-26a>¶
　　　為題請新差御史照定期赴任接徴不得一日¶
　　　空懸○六年題準以後鹽差御史遇閏之年應¶
　　　令連閏在任十三月算一年差滿考覈○又題¶
　　　準鹽差遇閏月之年照户部題定新例作十三¶
　　　月近差扣至十一月仍於兩月前報滿逺差扣¶
　　　至十月仍於三月前報滿如無閏月之年照康¶
　　　熙五年舊例遵行○三十年議準福建兩廣各¶
　　　差廵鹽御史○五十九年議準兩廣鹽務交與¶
<pb:KR2m0013_WYG_152-26b>¶
　　　總督兼管停差廵鹽御史○雍正元年議準福¶
　　　建鹽務交與總督兼理停差廵鹽御史○四年¶
　　　奉¶
㫖兩浙鹽務交與廵撫兼理停差廵鹽御史○又定兩¶
　　　淮河東長蘆鹽政報滿更代本院具揭内閣辦¶
　　　理新¶
　勅竢¶
　勅書送到日該鹽政即將舊¶
<pb:KR2m0013_WYG_152-27a>¶
　勅具揭恭繳院轉送内閣¶
　　　一廵察臺灣康熙六十年¶
諭每年自京差御史一人前往臺灣廵察此御史往來¶
　行走彼處一切消息可得速聞凡有應奏事宜亦可¶
　條奏彼處之人皆知畏懼至地方事務御史不必管¶
　理欽此遵¶
㫖議準每年差滿漢御史各一人前往廵察一年更代¶
　　　如有應行條奏事件具本條奏○雍正五年¶
<pb:KR2m0013_WYG_152-27b>¶
諭臺灣逺隔海洋向來督學官員難以按臨考試是以¶
　將學政交與臺灣道兼管朕思道員管理地方之事¶
　又兼學政未免稍繁每年既差御史二人前往臺灣¶
　廵察應將學政交與漢御史管理甚為妥協見今御¶
　史在彼著即辦理臺灣學政嗣後永著為例欽此○¶
　　　九年¶
諭臺灣地方闗繫緊要廵察御史新舊兼用始為有益¶
　滿御史已畱任一年漢御史亦著畱任一年欽此○¶
<pb:KR2m0013_WYG_152-28a>¶
　　　乾隆十二年¶
　諭向因臺灣為海外要區設立廵察御史原以表正¶
　　風俗稽察彈壓除剔弊端近㨿該撫奏該御史等¶
　　於養㢘外又分派臺鳳諸彰四縣輪直每季約需¶
　　費三四百金其出廵南北兩路供養夫車廚傳賞¶
　　給各社畨黎操閲犒兵皆令各縣措備該衙門濫¶
　　準辭訟差拘滋擾於額設胥役之外更有姦民挂¶
　　名恃符生事該廵察既有專制一方之意而屬官¶
<pb:KR2m0013_WYG_152-28b>¶
　　極意承應雖有情弊亦復上下相䝉等語大凡廵¶
　　察之員或因一二事隨時特設尚於地方有益至¶
　　限年更換在該廵察等奉命逺行既已視為傳舍¶
　　及至彼處而積習相沿因循滋弊懦弱者茍幸無¶
　　過坐待𤓰期喜事者擅作威福諸事多所掣肘夫¶
　　御史所以稽察人者也今乃自作弊後先相襲恬¶
　　不為怪豈朕差徃本意其乾隆五年以後廵臺御¶
　　史著交部嚴察議奏臺灣本有總兵道府文武大¶
<pb:KR2m0013_WYG_152-29a>¶
　　員足資彈壓一切案件原屬本省督撫察覈可不¶
　　必别差廵察以滋煩擾著大學士九卿詳議具奏¶
　　　欽此遵¶
　㫖議準臺灣廵察自康熙年間設立以來迄今二十¶
　　　餘載兵民均各安堵未便因海宇寧謐遽弛防¶
　　　範應仍舊設立毋庸撤囘臺灣向分南北兩路¶
　　　滿漢廵察每年繫一路廵察隨從太多或致滋¶
　　　擾嗣後令其於每年農隙之時分路各廵察一¶
<pb:KR2m0013_WYG_152-29b>¶
　　　次毋庸多帶僕隸以省糜費○十七年¶
　諭臺灣文有道府武有鎮營足資彈壓廵察三年更¶
　　代徒擁虛名事權則不如督撫切近又不如守令¶
　　介在其間在有志向上者或以多事致敗而循分¶
　　供職者多致志氣隳頺於公事殊無裨益所有廵¶
　　察臺灣御史著三年一次命往事竣即囘不必畱¶
　　駐候代著為例欽此¶
　　　一廵察¶
<pb:KR2m0013_WYG_152-30a>¶
　　盛京吉林黒龍江乾隆十二年¶
　諭盛京等處廵察官員昨已降㫖撤囘令屆三年該¶
　　衙門將應否差往請㫖今思三年屆期一時差遣¶
　　未必得如許賢員應分别年分陸續差遣方為妥¶
　　協其廵察所至將軍以下倘有簠簋不飭政事失¶
　　宜官兵擾累及案件有無逾限皆廵察分内應察¶
　　之事游牧地方各有大員管理其是否實心任事¶
　　選補屬官有無屈抑並上駟院等衙門馬羣事務¶
<pb:KR2m0013_WYG_152-30b>¶
　　是否妥協亦應一一體察於差竣之日據實奏聞¶
　　既可悉彼處吏治民情廣明目達聰之益而廵察¶
　　人員之能否盡職即可定其殿最欽此遵¶
　㫖議準廵察¶
　　盛京以十四年為始廵察吉林以十五年為始各¶
　　　三年一次請¶
　㫖差遣○十七年¶
　諭向來廵察盛京吉林均於科道内由都察院引見¶
<pb:KR2m0013_WYG_152-31a>¶
　　簡用至廵察黒龍江則於科道部員内由吏部引¶
　　見辦理殊不畫一嗣後廵察黒龍江亦著於科道¶
　　内由都察院引見欽此¶
　　　一考選御史順治十一年定漢官由貢生出身¶
　　　者不準考選○十三年題準滿漢見任三品以¶
　　　上堂官子弟不準考選○十五年議準凡試御¶
　　　史任事一年考覈實授如奉差在外差滿考覈¶
　　　○康熙十九年議準漢官非正途出身者雖經¶
<pb:KR2m0013_WYG_152-31b>¶
　　　保舉不準考選○二十年議準捐納歳貢不準¶
　　　作正途考選滿漢督撫子弟亦不準考選○四¶
　　　十四年奉¶
㫖嗣後郎中補授御史停用試字員外主事照常用試¶
　字○雍正三年議準御史試俸如有一年期滿未能¶
　　　深信者再試一年考覈○七年¶
諭向日由員外郎以下授為御史者有試俸一年題請¶
　實授之例若奉差在外則不得與在京者一體題請¶
<pb:KR2m0013_WYG_152-32a>¶
　深為未協嗣後出差御史試俸一年期滿者具題請¶
　㫖著為例欽此○十三年議準滿洲䝉古御史員闕¶
　　　照漢御史之例於郎中員外郎等官内保送引¶
　見補授漢御史員闕由郎中員外郎編修檢討考選¶
　　　主事由中行評博升任者不拘食俸年限準其¶
　　　考選由别項升授者食俸二年方準考選中行¶
　　　評博由知縣升任者準其考選○又議準漢軍¶
　　　御史照滿御史之例由郎中員外郎等官内保¶
<pb:KR2m0013_WYG_152-32b>¶
　　　舉引¶
　見補授○乾隆三年¶
　諭御史員闕向來皆繫部院堂官將合例司官簡選¶
　　保送翰林編檢亦在保送之列由吏部引見朕親¶
　　加簡用此定例也但思部院司官及編檢人數甚¶
　　多各堂官保送皆就所見舉出不過什之一二其¶
　　餘衆員朕未遍覽或有可任科道而不在保送之¶
　　列者亦未可定朕意欲將翰林部屬通行引見司¶
<pb:KR2m0013_WYG_152-33a>¶
　　官著該堂官出具考語引見編檢毋庸出具考語¶
　　著掌院學士引見記名之後續交吏部竢有御史¶
　　員闕按其品級俸次開列引見候㫖補授補用將¶
　　完之日吏部再將如何考選别行請旨欽此○六¶
　　　年奏準漢軍御史歸并漢人内一例補授○七¶
　　　年¶
　諭古者諫無專官故進言之路廣三代而下始設官¶
　　而責之以言然陽城馬周之起布衣而為御史其¶
<pb:KR2m0013_WYG_152-33b>¶
　　事猶可風也著大學士九卿督撫擇素所深知之¶
　　人有骨鯁之氣質樸之風而復明通政治者不拘¶
　　資格列名封奏朕將錄用焉欽此○八年奏定將¶
　　　部曹編檢合例人員奏請考試後吏部引¶
　見記名補用○十一年¶
　諭向例御史由保舉考試補授後因條奏引見記名¶
　　特用今看來不若仍復舊制為妥著九卿於應行¶
　　考選人員内秉公保舉請㫖考試引見候朕簡用¶
<pb:KR2m0013_WYG_152-34a>¶
　　　欽此○十三年奏準嗣後滿漢人員記名用為¶
　　　御史者按記名之先後照例引¶
　見補授○又¶
　諭各御史風聞言事不域以地但既按省分道專司¶
　　稽察該省事務則本省之人自應廻避本省其應¶
　　如何定例著妥議具奏欽此遵¶
　㫖議準除見任御史内其所任之道在本省者由院¶
　　　酌撥别道移知吏部注册外嗣後遇有御史員¶
<pb:KR2m0013_WYG_152-34b>¶
　　　闕如有奉¶
　㫖記名及應補人員應迴避本省者察明扣除即將¶
　　　其次之人引¶
　見補授○十七年¶
　諭國家設官分職期於有裨實政若同一官而差分¶
　　階級於官制體統未協如翰林部曹小京官補用¶
　　御史既經簡擢同列諫垣即應無所區别乃舊有¶
　　五品六品之分試俸不試俸之異舊例相沿宜歸¶
<pb:KR2m0013_WYG_152-35a>¶
　　書一嗣後給事中著仍為正五品御史皆改為從¶
　　五品不必試俸欽此¶
　　　一内升外轉順治十七年議準御史有叅大姦¶
　　　大蠹興利除弊者别為一册以定優劣升轉時¶
　　　可即據為甄别○十八年議準御史每年二月¶
　　　八月内升外轉各一人○康熙十二年題準漢¶
　　　軍御史應入漢御史内論俸升轉○雍正元年¶
諭嗣後科道内升外轉不必拘定食俸年限盡行開列¶
<pb:KR2m0013_WYG_152-35b>¶
　　　欽此○十年定科道曽奉¶
　㫖記名褒奬議叙及申飭訓誨處分著繕一單於題¶
　　　請升轉㸃差時將單隨本進¶
　　呈備覽○乾隆元年奉¶
　㫖嗣後科道官内升外轉者竢補官日離任其未得¶
　　升之先仍食原俸辦事○三年議準滿洲䝉古科¶
　　　道照漢科道之例於每年二月八月内一并開¶
　　　列具題恭候¶
<pb:KR2m0013_WYG_152-36a>¶
　欽定内升外轉各一人○八年議準宗室御史遇滿¶
　　　御史升轉之時一例開列只令内升不令外轉¶
　　　○十六年¶
　諭科道近列臺垣優絀易見自可不時擢用而定例¶
　　内升外轉給事中則一年一次御史則一年兩次¶
　　每逢奏請時自康熙雍正年間至今率降㫖停止¶
　　者多每年徒増此題奏繁文於治理亦復無益嗣¶
　　後三年舉行一次著為例欽此○十九年定内升¶
<pb:KR2m0013_WYG_152-36b>¶
　　　外轉京畿道將各道條奏繕造黄册進¶
　　呈滿道槀漢道畫題漢道稾滿道畫題¶
　　　一補授掌道雍正元年奉¶
㫖嗣後掌河南京畿二道著都察院簡選具題○乾隆¶
　　　十五年議準按乾隆十三年軍機處㑹同吏部¶
　　　都察院議覆御史久於其任一摺内稱河南京¶
　　　畿道掌印仍聽都御史簡選保題外其餘各道¶
　　　均令滿漢一人為掌印其一道内有滿漢御史¶
<pb:KR2m0013_WYG_152-37a>¶
　　　各數人者即以滿漢資深者各一人為掌印是¶
　　　資深為掌印專指本道見任御史而言原奏甚¶
　　　明候補人員不在其内嗣後一道有滿漢御史¶
　　　數人者只就本道見任資深者轉為掌印不得¶
　　　與候補之人通較資俸¶
　　　一補授給事中雍正五年定給事中員闕將任¶
　　　内並無降革事故之御史開列職名咨送吏部¶
　　　引¶
<pb:KR2m0013_WYG_152-37b>¶
　見補授○五年定䝉古御史轉補給事中後將滿洲¶
　　　人員補授竢䝉古給事中升轉之後再將䝉古¶
　　　人員補授御史○乾隆八年議準宗室御史遇¶
　　　給事中員闕亦一例開列與滿御史通行引¶
　見如奉¶
　㫖轉科其所遺宗室御史員闕照䝉古御史之例將¶
　　　滿洲人員補授其稽察宗人府事務即令轉補¶
　　　之宗室給事中協同見在宗室御史一同稽察¶
<pb:KR2m0013_WYG_152-38a>¶
　　　如宗室給事中升補之後再將宗室人員補授¶
　　　御史¶
　　　一臺制沿革康熙二十八年設滿洲御史二十¶
　　　四人○五十七年設䝉古御史二人○雍正五¶
　　　年設宗室御史二人○乾隆十三年議準滿御¶
　　　史二十八人足敷辦理漢御史則有三十七人¶
　　　定數過多應照滿御史之數裁汰九員亦定為¶
　　　二十八人○又¶
<pb:KR2m0013_WYG_152-38b>¶
　諭御史向有坐道協道之分坐道徒屬空衘並不辦¶
　　本道之事協道則以次遞遷其制沿自前明糺紛¶
　　無謂今既定為二十八員與滿御史畫一應就見¶
　　在十有五省即以此二十八人分理之省分事繁¶
　　者多分數人並令稽察在京各部院衙門則可省¶
　　紛更而專職業於體制方為允協著定議具奏欽¶
　　　此遵¶
　㫖議準按從前御史止有河南江南浙江山西山東¶
<pb:KR2m0013_WYG_152-39a>¶
　　　陜西六道分察各部院事件其餘各道皆附於¶
　　　六道之中今既各歸各道其稽察事件自應分¶
　　　隸各道按事繁簡以定額數再十有五省御史¶
　　　舊例止有十四道雖有京畿一道專刷卷宗並¶
　　　不稽察直隸事件其直𨽻事件均分隸各道今¶
　　　將京畿道與河南等道合為十五道京畿道照¶
　　　舊刷各部院卷宗並辦理直隸及¶
　　盛京等處刑名案件稽察内閣順天府大宛二縣¶
<pb:KR2m0013_WYG_152-39b>¶
　　　應設滿漢御史各二人河南道辦理河南省案¶
　　　件稽察吏部詹事府歩軍統領衙門五城並辦¶
　　　理本衙門¶
　特交轉交之事及文武官考覈一應具控呈辭應設¶
　　　滿漢御史各二人江南道辦理江南省案件稽¶
　　　察户部寳泉局宣課司左右翼監督在京十二¶
　　　倉總督漕運衙門兼察三庫月摺事件應設滿¶
　　　漢御史各四人浙江道辦理浙江省案件稽察¶
<pb:KR2m0013_WYG_152-40a>¶
　　　禮部都察院應設滿漢御史各二人山西道辦¶
　　　理山西省案件稽察兵部翰林院六科中書科¶
　　　總督倉場衙門坐糧廳大通橋監督通州倉應¶
　　　設滿漢御史各二人山東道辦理山東省案件¶
　　　稽察刑部太醫院河道總督衙門兼察覈五城¶
　　　竊盜命案應設滿漢御史各三人陜西道辦理¶
　　　陜西省案件稽察工部及寳源局應設滿漢御¶
　　　史各二人湖廣道辦理湖廣省案件稽察通政¶
<pb:KR2m0013_WYG_152-40b>¶
　　　使司國子監應設滿漢御史各二人江西道辦¶
　　　理江西省案件稽察光祿寺應設滿漢御史各¶
　　　二人福建道辦理福建省案件稽察太常寺應¶
　　　設滿漢御史各二人四川道辦理四川省案件¶
　　　稽察鑾儀衛應設滿漢御史各一人廣東道辦¶
　　　理廣東省案件稽察大理寺應設滿漢御史各¶
　　　一人廣西道辦理廣西省案件稽察太僕寺應¶
　　　設滿漢御史各一人雲南道辦理雲南省案件¶
<pb:KR2m0013_WYG_152-41a>¶
　　　稽察理藩院欽天監應設滿漢御史各一人貴¶
　　　州道辦理貴州省案件稽察鴻臚寺應設滿漢¶
　　　御史各一人除河南京畿道掌印仍由院簡選¶
　　　保題外其餘各道均令滿漢各一人為掌印其¶
　　　一道内有御史數人者即以資深者為掌印嗣¶
　　　後倘有出差事故該道乏人辦理者應聽院酌¶
　　　委署理再宗人府事件專責宗室御史稽察仍¶
　　　與䝉古御史同列滿御史之内一例升遷一同¶
<pb:KR2m0013_WYG_152-41b>¶
　　　辦事其餘滿御史稽察八旗内務府及滿漢御¶
　　　史序次差務秋審等項仍照舊辦理所有増設¶
　　　湖廣等八道印信照例鑄給○又議準滿御史¶
　　　並無坐道槩稱監察御史殊未畫一嗣後應照¶
　　　漢御史之例分隸十五道定為某道監察御史¶
　　　○二十年奉¶
　㫖京畿道著列於河南道之前舊隸河南道之事著¶
　　京畿道辦理舊隸京畿道之事著河南道辦理¶
<pb:KR2m0013_WYG_152-42a>¶
　　　一直月乾隆四年定本院直月日以滿御史一¶
　　　人監收各部院八旗一切文移並内閣傳鈔事¶
　　　件筆帖式一人登記册籍在署直宿¶
　　　一督催所乾隆十三年奏準照各部例設立督¶
　　　催所按年輪委滿漢御史各一人凡各廳各道¶
　　　五城承辦事件著所委御史實力督催按限完¶
　　　結如限内不能完結著該處移知縁由倘無故¶
　　　遲延著督催御史具稾呈堂察覈糾叅如督催¶
<pb:KR2m0013_WYG_152-42b>¶
　　　御史有意瞻徇一并糾叅¶
　　　一兩廳分掌乾隆六年奏準向例凡有¶
　欽部事件及議處等事繫河南道(今京/畿道)承辦科道差¶
　　　五城注銷並管轄吏役等事繫經歴承辦繕本¶
　　　及滿官册籍繫都事承辦其餘五城詳報一切¶
　　　刑名錢糧及各部移咨案件並無專管之員皆¶
　　　繫六房書吏徑行定稾呈堂辦理按經歴都事¶
　　　為本院首領之官事務尚簡嗣後吏户刑等部¶
<pb:KR2m0013_WYG_152-43a>¶
　　　闗渉事件歸并經歴掌管禮兵工等部事歸并¶
　　　都事掌管其行文稾靣列銜畫押呈堂如有遲¶
　　　延舛錯書吏不法等弊將承辦之員照各部司¶
　　　官例議處○十七年奉¶
　㫖改滿都事二人為滿漢各一人¶
　　　一筆帖式定額乾隆十四年題定滿洲三十五¶
　　　人䝉古二人漢軍五人分隸各道兩廳¶
　　　一吏役定數都察院堂書吏三十三人皂役二¶
<pb:KR2m0013_WYG_152-43b>¶
　　　十五名傳事驍騎二十八名經歴廳書吏四人¶
　　　皂役四名都事廳書吏一人皂役二名京畿道¶
　　　書吏九人皂役四名河南道書吏五人皂役六¶
　　　名江南道山西道山東道書吏各四人浙江道¶
　　　福建道雲南道書吏各三人陜西等七道書吏¶
　　　各二人江南等十三道皂役各二名稽察宗人¶
　　　府御史所屬書吏三人¶
欽定大清㑹典則例卷一百四十八¶
