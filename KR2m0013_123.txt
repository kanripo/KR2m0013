# -*- mode: mandoku-view; -*-
#+TITLE: 欽定大清會典則例
#+DATE: 2015-08-24 22:50:07.597541
#+PROPERTY: ID KR2m0013
#+PROPERTY: BASEEDITION WYG    
#+PROPERTY: JUAN 卷一百十九
<pb:KR2m0013_WYG_123-1a>¶
欽定四庫全書¶
欽定大清㑹典則例卷一百十九¶
　　　兵部¶
　　　　車駕清吏司¶
　　　馬政¶
　　　一八旗牧馬原定八旗及内府三旗佐領下額¶
　　　設馬駝每年由部酌定留京並出場各數繕摺¶
　　　奏¶
<pb:KR2m0013_WYG_123-1b>¶
　聞並開列副都統職名每翼各¶
　簡用二人於立夏後四日率領官兵陸續趕赴口外¶
　　　牧場擇水草豐茂之處加意牧放若照管不周¶
　　　致有闕少著落副都統以下各官賠補其實繫¶
　　　殘廢倒斃者馬扣存三月錢糧駝扣存四月錢¶
　　　糧買補如價有不敷凖於公用銀内動支至出¶
　　　場官兵均聽副都統管轄在場馬駝亦聽副都¶
　　　統分撥官兵牧放進口日期統於八九月間該¶
<pb:KR2m0013_WYG_123-2a>¶
　　　副都統豫行報部○又定八旗出場馬駝○内¶
　　　每站各給空草一束囘日進口每站仍各給空¶
　　　草一束均由部移咨户部委司官一人監給○¶
　　　康熙二十六年議凖八旗出場馬駝沿塗不加¶
　　　管束踐食田禾者兵鞭八十專管官罰俸九月¶
　　　兼管官罰俸六月副都統罰俸三月領催鞭六¶
　　　十出口並不在場牧放致有縱逸侵擾者兵鞭¶
　　　一百專管官罰俸一年兼管官罰俸九月副都¶
<pb:KR2m0013_WYG_123-2b>¶
　　　統罰俸六月領催鞭八十照馬駝侵擾之數賠¶
　　　償地主至兵丁强令他人代為牧放及勒索酒¶
　　　食擾累生事者交刑部治罪專管官降一級調¶
　　　用兼管官罰俸一年副都統罰俸九月領催鞭¶
　　　一百革退○雍正三年議準八旗馬駝前徃牧¶
　　　場該叅領官員及驍騎校等果加意牧放無有¶
　　　損傷令出牧之副都統㸃驗如一叅領下馬駝¶
　　　較勝别叅領者將該叅領下各官及驍騎校各¶
<pb:KR2m0013_WYG_123-3a>¶
　　　紀錄一次如一旗馬駝肥壯無有損傷該叅領¶
　　　紀錄二次各官及驍騎校各紀錄一次○又奏¶
　　　準八旗出場馬駝所有在場各官遇切近喪事¶
　　　該副都統即令囘京有患病者副都統驗實亦¶
　　　令囘京均移咨該旗補人前徃至於婚嫁之事¶
　　　告假者準給一月之限行咨該旗於事竣催令¶
　　　前徃若馬駝於一月二十日之間將次進口其¶
　　　囘京之人均不必赴場若告假各官逾限不赴¶
<pb:KR2m0013_WYG_123-3b>¶
　　　場者罰俸一年副都統不察明給假者罰俸六¶
　　　月○又奏準八旗各官奉委出場牧放若逗遛¶
　　　觀望不即前徃及到場潛囘者皆革職○十三¶
　　　年議準八旗馬駝於出場之時各造具毛齒清¶
　　　册送部存案竢囘京日按册㸃驗印烙統轄副¶
　　　都統以該翼之馬駝覈算兼管官以兼管之馬¶
　　　駝覈算專管官以專管之馬駝覈算如十分之¶
　　　内疲瘦各不及三分者免議若疲瘦至三分者¶
<pb:KR2m0013_WYG_123-4a>¶
　　　官罰俸九月兵鞭五十四分以上者官罰俸一¶
　　　年兵鞭六十五分以上者官降一級留任兵鞭¶
　　　七十六分以上者官降二級留任兵鞭八十七¶
　　　分以上者官降三級調用兵鞭九十以上疲瘦¶
　　　分數均就副都統兼管官專管官各名下詳細¶
　　　分别不準將在場馬駝通融攤算如官兵希免¶
　　　議處將馬駝彼此頂換使疲瘦皆不至三分者¶
　　　官降三級調用兵鞭八十兼管官降一級留任¶
<pb:KR2m0013_WYG_123-4b>¶
　　　副都統罰俸一年○乾隆五年奏準八旗出場¶
　　　馬駝進口日期不必拘定八月九月令兩翼副¶
　　　都統等視天時冷暖及草枯遲早公同酌定豫¶
　　　行報部○十六年奏準八旗牧養官馬共二萬¶
　　　七百七十三匹每匹月給馬乾銀三兩近因¶
　　京城豆價皆昻所支銀不敷購買應暫為通融籌¶
　　　辦請於所牧官馬内酌撥萬匹在京外牧養熱¶
　　　河撥給馬千匹近京各莊頭撥給馬二千匹此¶
<pb:KR2m0013_WYG_123-5a>¶
　　　外七千匹交直隸各標營牧養其熱河及各莊¶
　　　頭草料銀由該副都統内務府會計司官赴户¶
　　　部支領按月給發直隸各標營就近於藩庫動¶
　　　支如有減剋料草以致疲瘦者該管官交部議¶
　　　處兵丁莊頭嚴行治罪或有倒斃照八旗之例¶
　　　於馬乾銀内按月扣存買補並請¶
　特簡大臣均勻搭配不得槩以疲馬充數如有不肖¶
　　　兵丁乘便將殘廢馬匹私行扺換者一經察出¶
<pb:KR2m0013_WYG_123-5b>¶
　　　即將本人從重治罪佐領及都統等一并交部¶
　　　嚴加議處○十七年奏上年因¶
　　京師草豆價昻八旗牧養官馬每月所支馬乾銀¶
　　　不敷購買經大學士等遵¶
　㫖議奏將八旗官馬撥出萬匹交與直隸各標鎭營¶
　　　並熱河副都統及近京莊頭分領牧養竢次年¶
　　　草豆價平仍分與八旗官兵牧養察目下¶
　　京師草豆較上年價直已減此項馬匹或仍交直¶
<pb:KR2m0013_WYG_123-6a>¶
　　　隸等處牧養或遵照原奏留京牧養奉¶
　㫖此項官馬前經交直隸各標營牧養臕分既屬充¶
　　足且聞於該兵丁等亦屬有益著不必交熱河副¶
　　都統及各莊頭竢囘鑾後撥出萬匹皆交與直隸¶
　　總督仍前分撥牧養○又奏準八旗出場馬駝令¶
　　　兩翼副都統等加意牧養竢水草乾枯應進京¶
　　　時一面奏¶
　聞一面將馬駝陸續趕赴進口○十九年奏準八旗¶
<pb:KR2m0013_WYG_123-6b>¶
　　　官駝照官馬例交與直隸總督分給各標營牧¶
　　　養¶
　　　一各省牧馬乾隆元年議準陜西甘州提標涼¶
　　　州西寧肅州三鎭標各設馬場一處每場牝牡¶
　　　馬千二百匹以游擊一人為總統每場分為五¶
　　　羣每羣牡馬二百匹牝馬四十匹以千把一人¶
　　　為牧長外委千把一人為牧副兵十名為牧人¶
　　　三年均齊一次届期由總督委官逐場察驗敘¶
<pb:KR2m0013_WYG_123-7a>¶
　　　明賞罰具題仍將各場原牧及孳生馬數與應¶
　　　賞應罰之處並各場官兵姓名詳造一册咨部¶
　　　察覈牧馬兵丁每月給銀三錢於司庫扣貯提¶
　　　鎭建曠項下動支報明户部需用鍋帳於存營¶
　　　項下撥給所牧馬匹不論牝牡每三匹取孳生¶
　　　馬一匹三年内一羣之馬多孳生一匹以上者¶
　　　為三等賞千把總加一級外委紀錄二次兵每¶
　　　名賞銀一兩多孳生八十匹以上者為二等賞¶
<pb:KR2m0013_WYG_123-7b>¶
　　　千把總加二級外委加一級兵每名賞銀二兩¶
　　　多孳生一百六十匹以上者為一等賞千把總¶
　　　外委均以應升之官即用兵每名賞銀三兩所¶
　　　賞銀亦於建曠項下動支呈報户部如少孳生¶
　　　二十匹以下者為三等罰千把罰馬五匹外委¶
　　　及兵各責四十少孳生四十匹以下者為二等¶
　　　罰千把罰馬七匹外委及兵各責五十少孳生¶
　　　八十匹以下者為一等罰千把罰馬九匹外委¶
<pb:KR2m0013_WYG_123-8a>¶
　　　及兵各責六十如於原牧數内闕少者千把革¶
　　　職罰馬十八匹外委革去頂帶仍各責八十兵¶
　　　責八十所罰之馬歸入馬羣覈算其提鎭游擊¶
　　　統計五羣以為賞罰五羣得賞之游擊加二級¶
　　　提鎭加一級四羣得賞一羣得罰之游擊加一¶
　　　級提鎭紀錄二次三羣得賞二羣得罰之游擊¶
　　　提鎭無庸議賞議罰三羣得罰二羣得賞之游¶
　　　擊降一級留任提鎭罰俸六月四羣得罰一羣¶
<pb:KR2m0013_WYG_123-8b>¶
　　　得賞之游擊降一級調用提鎭罰俸一年五羣¶
　　　全罰之游擊革職提鎭降一級調用若於原牧¶
　　　數内闕少者除將千把罰出馬數補入外餘著¶
　　　落游擊提鎭各半分賠○四年議準江南地方¶
　　　潮濕夏秋之際馬繫於槽熱氣薰蒸易致疲瘦¶
　　　必得閒空之地以飼水草今江寧駐防八旗督¶
　　　標中左安徽撫標左右提標中左右前後安徽¶
　　　游兵潛山徽州寧國蕪采廣德廬州泗州江寧¶
<pb:KR2m0013_WYG_123-9a>¶
　　　城守左右松江劉河金山柘林青村泰興京口¶
　　　八旗京口協左漕標中左右廟灣鹽城小關海¶
　　　州淮安城守東海河標中左以上各營均繫舊¶
　　　有牧地不必别設只須再為勘定界址毋令越¶
　　　占其竒兵𤓰洲青山溧陽池州蘇州城守右南¶
　　　匯黄浦平望江隂靖江楊舍孟河掘港三江京¶
　　　口水師佃湖蕭營以上各營實在騎操馬均在¶
　　　四十匹以下或在槽餧養或就近牧放無庸設¶
<pb:KR2m0013_WYG_123-9b>¶
　　　立場地又蘇州撫標左右福山常州揚州河標¶
　　　右等營馬匹雖在四十匹以上或該處並無曠¶
　　　土或分汛差撥難以聚牧應毋庸設立場地其¶
　　　浦口六安亳州壽春鎭標中左右蘇州城守中¶
　　　左川沙吳淞太湖左右鎭江崇明鎭標中左右¶
　　　並竒營狼山鎭標中左右京口隨旗左右京口¶
　　　協右泰州以上各營實在騎操馬均在四十匹¶
　　　以上向無牧場均應擇地設立内中浦口崇明¶
<pb:KR2m0013_WYG_123-10a>¶
　　　鎭標中左右並竒營繫夏秋半支料乾之營應¶
　　　酌量每馬一匹給草地一畝以供芻秣其餘均¶
　　　繫長年全支料乾之營原無藉放青不過於夏¶
　　　秋酷暑時使其安閑散適應酌量五馬給草地¶
　　　一畝其所需之地均準於各營官基内撥給如¶
　　　無官基即擇民地於朋扣銀内按價買給豁免¶
　　　租糧其肯賣與否聽從民便飭令地方官毋得¶
　　　短價抑勒仍將所撥官基並擇買民地畝數及¶
<pb:KR2m0013_WYG_123-10b>¶
　　　豁免租糧造册報户部至舊有新設牧地均令¶
　　　四圍栽柳編籬只留一門出入或四圍掘溝令¶
　　　兵看守仍四圍堅立限碑倘兵丁牧放越界踐¶
　　　食田禾不論多寡旗軍鞭一百營兵責四十若¶
　　　踐食過多應依毁伐稼穡者計贓準竊盜律分¶
　　　别治罪仍革伍所食田禾追賠給主該管旗營¶
　　　各官失於覺察者罰俸六月如不能禁飭以致¶
　　　兵丁馬匹越界踐食田禾者降一級調用倘有¶
<pb:KR2m0013_WYG_123-11a>¶
　　　心縱容該管旗營各官革職至江蘇等屬有牧¶
　　　馬草場岡地租及省衞項下羣牧田畝名色見¶
　　　屬民業非繫牧地者仍遵照舊例辦賦各營不¶
　　　得倚占○十三年議準甘州提標涼州西寧肅¶
　　　州三鎭標各設駝場一處每處牝牡駝二百為¶
　　　一羣每羣以千把總一人為牧長外委千把總¶
　　　一人為牧副兵九名為牧人仍委守備一人督¶
　　　率經理以五年均齊一次牧駝兵丁每月給䩺¶
<pb:KR2m0013_WYG_123-11b>¶
　　　鞋銀三錢均準於司庫建曠項下動支呈報户¶
　　　部所需鍋帳準於存營項下撥給千把總外委¶
　　　兵丁因邊地游牧較内地不同五年均齊為期¶
　　　久遠應酌定議賞以示鼓勵每牝牡駝百於五¶
　　　年内孳生四十者無庸議賞於額數之外多孳¶
　　　生一駝至十駝者為三等賞千把總紀録二次¶
　　　外委紀錄一次兵每名賞銀一兩多孳生十一¶
　　　駝至二十者為二等賞千把總紀錄三次外委¶
<pb:KR2m0013_WYG_123-12a>¶
　　　紀錄二次兵每名賞銀二兩多孳生二十一駝¶
　　　以上者為一等賞千把總加一級紀錄一次外¶
　　　委加一級兵每名賞銀三兩所賞銀由總督於¶
　　　均齊之年酌動何項於疏内聲明覈給每牝牡¶
　　　駝百於五年内倒斃二十駝者毋庸議罰若倒¶
　　　斃逾二十駝之額不論多寡總以續得孳生抵¶
　　　補其餘再計孳生如少孳生一駝以上者為三¶
　　　等罰千把總罰俸六月外委及兵各責四十少¶
<pb:KR2m0013_WYG_123-12b>¶
　　　孳生十一駝以上者為二等罰千把總罰俸九¶
　　　月外委及兵各責五十少孳生二十一駝以上¶
　　　者為一等罰千把總罰俸一年外委兵丁各責¶
　　　六十至經理守備如千把總外委得一等賞者¶
　　　準其紀錄三次得二等賞者紀錄二次得三等¶
　　　賞者紀錄一次如千把總外委得一等罰者經¶
　　　理守備罰俸一年得二等罰者罰俸九月得三¶
　　　等罰者罰俸六月每届五年均齊之期由總督¶
<pb:KR2m0013_WYG_123-13a>¶
　　　委官前赴各處牧場印烙將數目及牧放官兵¶
　　　姓名分晰造册叙明賞罰具題至孳生牡駝於¶
　　　五年均齊之後照例配搭孳生其餘牡駝騸割¶
　　　别牧以備撥用再孳生駝内如有老弱不孳生¶
　　　者準其據實呈驗變價所有空闕在於孳生駝¶
　　　内頂補仍算入孳生之數以定功過¶
　　　一直省營馬順治年間定各省營馬闕額該督¶
　　　撫提鎭或就近買補或報部撥給○六年題準¶
<pb:KR2m0013_WYG_123-13b>¶
　　　官員騎坐馬皆繫自備名曰例馬每月照數支¶
　　　領草料提督準例馬十有五匹總兵官十有二¶
　　　匹副將八匹叅將游擊各六匹都司守備各四¶
　　　匹千總把總各二匹至兵丁騎操馬酌量各營¶
　　　情形或馬歩各半或馬四歩六或馬三歩七或¶
　　　馬二歩八或馬一歩九或不設馬皆於奏銷案¶
　　　内照各營實在數目開造報部察覈知照户部¶
　　　銷算草料○八年題準副將以下把總以上每¶
<pb:KR2m0013_WYG_123-14a>¶
　　　月於應支銀内扣二錢馬兵扣一錢歩兵扣五¶
　　　分守兵扣三分名曰朋扣存貯營中以備買馬¶
　　　之用若有餘剰由部覈明於奏銷本内題交户¶
　　　部充餉○又題準營馬對敵及追盜賊損失者¶
　　　免其賠補走脱被竊失者著落本人賠補若倒¶
　　　斃者每馬以十兩為額令其賠補名曰賠樁毎¶
　　　年遞減一兩至十年者免其賠樁準動支朋扣¶
　　　銀購買○十六年題準官員例馬提督準二十¶
<pb:KR2m0013_WYG_123-14b>¶
　　　匹總兵官十有六匹副將十有二匹叅將八匹¶
　　　游擊以下仍各照舊數○又覆準将軍督撫提¶
　　　鎮買營馬者將應買數目報部副将以下買營¶
　　　馬者呈明該管之督撫提鎮報部○康熙三年¶
　　　議準江南江西福建浙江湖北湖南四州廣東¶
　　　廣西雲南貴州等省營馬以三年賠樁過三年¶
　　　者免直𨽻山東山西河南西安甘肅以五年賠¶
　　　樁過五年者免○四年題準三年賠樁之省一¶
<pb:KR2m0013_WYG_123-15a>¶
　　　年倒斃本兵賠銀七兩合隊二兩本管官一兩¶
　　　二年倒斃本兵賠銀六兩五錢合隊一兩七錢¶
　　　本管官八錢三年倒斃本兵賠銀六兩合隊一¶
　　　兩四錢本管官六錢三年以後免其賠樁動支¶
　　　朋扣銀買補五年賠樁之省一年倒斃本兵賠¶
　　　銀七兩合隊二兩本管官一兩二年倒斃本兵¶
　　　賠銀六兩五錢合隊一兩七錢本管官八錢三¶
　　　年倒斃本兵賠銀六兩合隊一兩四錢本管官¶
<pb:KR2m0013_WYG_123-15b>¶
　　　六錢四年倒斃本兵賠銀五兩五錢合隊一兩¶
　　　本管官五錢五年倒斃本兵賠銀五兩合隊七¶
　　　錢本管官三錢五年以後免其賠樁動支朋扣¶
　　　銀買補○又題準廣東地方潮濕馬易倒斃賠¶
　　　樁準照十兩減半一年倒斃賠銀五兩二年倒¶
　　　斃賠銀四兩五錢三年倒斃賠銀四兩三年以¶
　　　後免其賠樁○五年題準廣西地方瘴濕馬易¶
　　　倒斃賠樁照廣東之例○又題準營馬倒斃如¶
<pb:KR2m0013_WYG_123-16a>¶
　　　符年限者準用朋扣銀買補若年限不符除照¶
　　　例賠樁外亦準用朋扣銀買補其價直𨽻每匹¶
　　　九兩山東十兩山西八兩河南八兩五錢江南¶
　　　十有三兩九錢七分江西十有六兩八錢二分¶
　　　四釐福建二十二兩浙江十有六兩湖北湖南¶
　　　十有五兩西安八兩廣東二十一兩九錢廣西¶
　　　二十兩雲南二十一兩八錢貴州二十兩二錢¶
　　　二分有竒甘肅四川除¶
<pb:KR2m0013_WYG_123-16b>¶
　　貢馬抵補外其不敷之馬甘肅每匹給價八兩四¶
　　　川每匹給價十有二兩○十一年題準官兵不¶
　　　扣朋銀者該管官罰俸一年提督罰俸六月無¶
　　　提督之省總兵官罰俸六月○又題準直省營¶
　　　馬朋樁奏銷有總督之省由總督題報無總督¶
　　　之省由巡撫題報在京巡捕營由該叅將呈報¶
　　　本部察覈奏銷○又題準將軍督撫提鎭標下¶
　　　各官請買例馬者不得過四百匹○十六年題¶
<pb:KR2m0013_WYG_123-17a>¶
　　　準營馬倒斃不報照常支領草料將該管官議¶
　　　處○二十四年題準山西河南湖北湖南西安¶
　　　四川等省營馬闕額開數報部移咨甘肅巡撫¶
　　　將招中茶馬撥給無庸動支朋扣銀(招中茶馬/舊於甘肅)¶
　　　(設洮岷河州西寧莊浪甘州五茶馬司及開城/安定廣寧黑水清平萬安武安七監歲遣御史)¶
　　　(一人經理康熙七年歸甘肅巡撫/兼理至四十四年停止招中茶馬)○三十七年¶
　　　覆準四川營馬倒斃停其牽領茶馬準用朋扣¶
　　　銀買補○四十四年覆準山西河南湖北湖南¶
<pb:KR2m0013_WYG_123-17b>¶
　　　西安營馬倒斃原繫朋扣銀買補於康熙二十¶
　　　四年令牽領茶馬補額見今招中茶馬已經議¶
　　　停所有各該省營馬倒斃仍準用朋扣銀買補¶
　　　○四十五年覆準直省營馬倒斃遞年加增必¶
　　　致朋扣不敷買補嗣後如倒斃過多實有冒銷¶
　　　情弊該督撫提鎭即行題叅○四十七年題準¶
　　　營馬倒斃該管官驗明耳尾將倒斃日期出結¶
　　　詳報督撫提鎭一面動朋扣銀買補仍將新馬¶
<pb:KR2m0013_WYG_123-18a>¶
　　　價直毛齒領騎兵丁姓名按季造册報部仍於¶
　　　年終奏銷由部察覈題覆○五十五年議準營¶
　　　馬朋樁等册按季造報繁冗擾累甚屬無益嗣¶
　　　後統於一年奏銷案内造報一次○雍正元年¶
　　　題準江南江西福建浙江湖北湖南四川雲南¶
　　　貴州等省營馬騎過三年倒斃者免其賠樁廣¶
　　　東廣西二省減半賠樁騎過三年倒斃者亦免¶
　　　賠樁直𨽻山東山西河南西安甘肅等省營馬¶
<pb:KR2m0013_WYG_123-18b>¶
　　　騎過五年倒斃者免其賠樁均準動支朋扣銀¶
　　　買補○七年覆準官兵朋扣銀有經督撫提鎭¶
　　　題奏撥修船及軍装器械並賞號公務差遣等¶
　　　事之用者均入於奏銷案内由部察照準其開¶
　　　銷○又覆準山西河南西安甘肅四省營馬開¶
　　　報倒斃不得過十分之三○十一年議準直𨽻¶
　　　山西河南西安甘肅馬價在十兩之内山東亦¶
　　　僅十兩均未便以十兩賠樁應以七兩為額如¶
<pb:KR2m0013_WYG_123-19a>¶
　　　騎一年倒斃賠樁七兩二年倒斃賠樁六兩以¶
　　　下按年遞減若騎過年限免其賠樁準動支朋¶
　　　扣銀買補○又覆準福建營馬五千七百七十¶
　　　一匹毎年準開報倒斃九百三十五匹○十二¶
　　　年議準營馬除口外差遣及在軍前倒斃者皮¶
　　　臟免其變價外江南督標每匹變價一兩五錢¶
　　　提標一兩安徽撫標一兩二錢蘇松撫標九錢¶
　　　二分有竒湖北湖南一兩其餘直省均五錢發¶
<pb:KR2m0013_WYG_123-19b>¶
　　　給馬價時將皮臟變價扣除於奏銷册造報察¶
　　　覈○又議準買補營馬遵照定價發給不得短¶
　　　少分釐所買之馬果繫臕壯方準收營如有扣¶
　　　剋擾累該管官革職計贓治罪若任兵丁以不¶
　　　堪用之馬充數者該管官降三級調用○又議¶
　　　準四川營馬照驛馬之例給價八兩○又覆準¶
　　　廣東營馬五千二百六十六匹每年準開報倒¶
　　　斃九百二十一匹○又奏準福建廣東營馬開¶
<pb:KR2m0013_WYG_123-20a>¶
　　　報倒斃每年各有定數山西河南西安甘肅每¶
　　　年不過十分之三至直𨽻山東江南江西浙江¶
　　　湖北湖南四川雲南貴州開報倒斃數無一定¶
　　　嗣後均不得過十分之三額外浮開者減去不¶
　　　準開銷○又議準四川營馬既將原價減去四¶
　　　兩照驛馬給以八兩所有賠樁銀應照直隸等¶
　　　省之例以七兩為額按年遞減○乾隆元年議¶
　　　準武職大小官給有親丁名糧以為養亷此内¶
<pb:KR2m0013_WYG_123-20b>¶
　　　有馬糧者若令其備馬則養亷不沾實惠遇草¶
　　　料昻貴且多賠墊公用反致拮据嗣後親丁之¶
　　　馬無庸實備止支領草料以補用度之所不足¶
　　　但此馬原繫營中額數竟不籌及一旦調遣需¶
　　　用難免闕乏應令各官弁照本身應得親丁馬¶
　　　若干匹備價存營竢有需用之時再行購買○¶
　　　二年議準親丁之馬既備價存營則官弁並無¶
　　　實馬餧養嗣後開報倒斃止將兵丁見有之馬¶
<pb:KR2m0013_WYG_123-21a>¶
　　　按額開銷如以存價溷入實在營馬額内揑報¶
　　　倒斃者降一級調用若存價已經買馬準其照¶
　　　例開報倒斃○九年議準外委千總把總原領¶
　　　之馬即供騎操原未令其存價遇有倒斃統入¶
　　　營馬數内開報倒斃動支朋扣銀購買○十五¶
　　　年覆準廣東馬價因營中公費不足每匹扣存¶
　　　三兩補公費之所不足應即照扣存之數嗣後¶
　　　將原價減去三兩以十八兩九錢作為定價報¶
<pb:KR2m0013_WYG_123-21b>¶
　　　銷至公費别籌酌增○又奏準廣西馬價每匹¶
　　　減去三兩以十七兩報銷○是年奏銷營馬直¶
　　　隸九千六百六十八匹山東三千三百七十七¶
　　　匹山西五千二百五十五匹河南二千百有一¶
　　　匹江南五千六百三十八匹江西一千三百八¶
　　　十九匹福建四千九百八十三匹浙江三千六¶
　　　百三十四匹湖廣四千四百三十八匹陜西四¶
　　　萬五千二百九十八匹四川五千五百九十九¶
<pb:KR2m0013_WYG_123-22a>¶
　　　匹廣東五千二百六十七匹廣西一千五百十¶
　　　有一匹雲南五千六百二十五匹貴州三千八¶
　　　百十有一匹○十六年¶
　諭滇省各營騎操馬匹定例三年以外準報倒十分¶
　　之三其額外溢倒之馬從前該督提等皆於朋扣¶
　　等項内通融買補並未著賠嗣據該督察出奏聞¶
　　仍請從寛免其賠樁經軍機大臣等議令照例按¶
　　數賠補但念邊方水土餧養馬匹與他處情形不¶
<pb:KR2m0013_WYG_123-22b>¶
　　同自來通融籌辦相沿已久今若復令賠樁兵丁¶
　　未免拮据嗣後滇省馬匹除額定十分倒三按例¶
　　分别年限著賠外其溢額倒斃馬匹著加恩免其¶
　　賠補樁銀仍照從前通融辦理以示軫䘏兵艱之¶
　　意若兵弁等因有此㫖或致餧養失宜溢倒過多¶
　　者該督提等嚴行叅處欽此○二十年議準營馬¶
　　　價直除直隸山東山西河南江蘇安徽江西西¶
　　　安甘肅四川等省或僅在十兩以内或據該督¶
<pb:KR2m0013_WYG_123-23a>¶
　　　撫察覈實無浮冒無庸議減福建酌減三兩準¶
　　　以十九兩報銷浙江減二兩準以十四兩報銷¶
　　　湖北湖南減一兩準以十四兩報銷廣東再減¶
　　　九錢準以十八兩報銷廣西再減一兩準以十¶
　　　六兩報銷雲南減三兩八錢準以十八兩報銷¶
　　　貴州減二兩二錢準以十八兩報銷¶
　　　一馬禁順治五年定見任文武官及兵丁準其¶
　　　養馬其餘人等不許養馬○七年議準䝉古馬¶
<pb:KR2m0013_WYG_123-23b>¶
　　　來京不許商販私買違者治罪○十二年議準¶
　　　䝉古馬來京如有商販私買者旗人責成該管¶
　　　官民人責成五城司坊官嚴行察緝○又議準¶
　　　䝉古進¶
　　貢馬駝之外有多帶願於塗間賣者聽若有通曉¶
　　　䝉古語言之人前往邊界與䝉古交結並遠相¶
　　　迎接買其馬駝者交刑部治罪所買馬駝入官¶
　　　守口官私放此等人出口者革職至䝉古到館¶
<pb:KR2m0013_WYG_123-24a>¶
　　　之後未進¶
　　貢之先有入館私買¶
　　貢馬¶
　　貢駝者繫官降一級罰俸一年常人鞭一百如有¶
　　　搶奪偷盗者無論官民皆交刑部治罪○十五¶
　　　年題準文武官武進士武舉兵丁捕役等準養¶
　　　馬以備乘騎均令印烙○十六年題準民人聽¶
　　　其養馬無庸察禁○康熙元年題準除滿洲䝉¶
<pb:KR2m0013_WYG_123-24b>¶
　　　古漢軍及漢文武官武進士武舉兵丁捕役外¶
　　　其民人違禁養馬者仍照例治罪○三年題準¶
　　　民人違禁養馬者責四十板失察之該管官罰¶
　　　俸一年○又覆準官員解送軍前馬匹沿塗應¶
　　　加謹餧養不許漫不經心以致疲瘦若疲瘦三¶
　　　匹以下者免議十匹以下者罰俸三月二十匹¶
　　　以下者罰俸六月三十匹以下者罰俸九月四¶
　　　十匹以下者罰俸一年五十匹以下者降一級¶
<pb:KR2m0013_WYG_123-25a>¶
　　　留任六十匹以下者降一級調用六十匹以上¶
　　　者革職○又題準軍需馬匹有交與州縣餧養¶
　　　者若有疲瘦照解送軍前馬匹例計數議處○¶
　　　十年題準民人仍準養馬無庸察禁○十二年¶
　　　題準民人養馬仍行禁止○又議準在京旗人¶
　　　私往外省販馬繫正户將該佐領驍騎校罰俸¶
　　　一年領催鞭五十繫僕人伊主有官者罰俸一¶
　　　年常人鞭一百該管佐領等免議於馬販名下¶
<pb:KR2m0013_WYG_123-25b>¶
　　　追銀十兩給拏首之人仍交部治罪至在外駐¶
　　　防各官不呈請該將軍都統等移咨本部私遣¶
　　　家人來京買馬者罰俸一年○十五年題準大¶
　　　小官弁將自畜馬匹勒令營伍收買多取價直¶
　　　者照貪官例革職提問○又題準親王出征準¶
　　　帶馬四百匹郡王三百匹貝勒二百匹貝子百¶
　　　五十匹鎭國公百匹輔國公八十匹不入八分¶
　　　鎭國公七十匹輔國公六十匹將軍八十匹副¶
<pb:KR2m0013_WYG_123-26a>¶
　　　將軍七十匹䕶軍統領前鋒統領副都統各六¶
　　　十匹署䕶軍統領署前鋒統領署副都統各四¶
　　　十匹前鋒叅領䕶軍叅領驍騎叅領署䕶軍叅¶
　　　領署驍騎叅領一等侍衞䕶衞各三十五匹散¶
　　　秩官前鋒侍衞二等侍衞䕶衞各二十五匹委¶
　　　署官三等侍衞䕶衞各十有八匹䕶軍校驍騎¶
　　　校各十有二匹署䕶軍校署驍騎校各八匹䕶¶
　　　軍領催各六匹驍騎各四匹内閣學士與副都¶
<pb:KR2m0013_WYG_123-26b>¶
　　　統同侍讀學士與叅領同侍讀與散秩官同筆¶
　　　帖式與驍騎校同多帶者不準○又題準督撫¶
　　　提鎭差遣官役買馬若於票外多買及攜帶商¶
　　　販私買者許經過地方官察拏不察拏者降一¶
　　　級留任差遣之督撫提鎭罰俸一年○十六年¶
　　　議準姦匪圖利將馬在賊境接壤販賣與賊者¶
　　　不論官兵民人各照律治罪該管官兵知情故¶
　　　縱者以同謀論失察者文職州縣官武職專汛¶
<pb:KR2m0013_WYG_123-27a>¶
　　　官皆革職提問道府及兼轄官皆降五級調用¶
　　　該管總兵官降三級調用督撫提鎭降三級留¶
　　　任若販馬之人由本汛拏獲文武各官皆免罪¶
　　　將拏獲之官議叙十名以上者紀錄一次多者¶
　　　照數紀錄五十名以上者加一級百名以上者¶
　　　加二級其不繫本汛有能盤獲十名以下者紀¶
　　　錄一次十名以上者加一級二十名以上者加¶
　　　二級三十名以上者加三級四十名以上者加¶
<pb:KR2m0013_WYG_123-27b>¶
　　　四級五十名以上者不論俸滿即升百名以上¶
　　　越升一級即用拏獲販馬之人將所獲之馬盡¶
　　　行賞給○二十九年題準民人養馬無庸察禁¶
　　　○三十一年奉¶
㫖一應馬匹永行禁止宰殺貨賣交與歩軍統領及五¶
　城司坊官察拏○又議準偷盜八旗官兵馬者分别¶
　　　匹數治罪其牧馬之人自行盜賣者亦照偷馬¶
　　　賊治罪至屯莊居住旗人賣馬者令上稅準賣¶
<pb:KR2m0013_WYG_123-28a>¶
　　　民人既準養馬彼此買賣皆所不禁或驛站買¶
　　　用或兵民買用令報明本處地方官上稅準其¶
　　　買賣不上稅者照例處置○又覆準八旗官兵¶
　　　屯莊牧養之馬被偷失主即時報該營汛官兵¶
　　　帶領兵丁追緝到交界地方交與鄰近營汛官¶
　　　弁接遞追緝獲賊官每案紀錄一次兵於賊名¶
　　　下每匹追銀一兩給賞若失主呈報該營汛官¶
　　　弁不即領兵追緝鄰境不即接遞追緝者官毎¶
<pb:KR2m0013_WYG_123-28b>¶
　　　案降一級罰俸一年兵責二十板○又覆準向¶
　　　來各省買馬均先在部領票經過地方文武官¶
　　　驗票放行如有姦匪將私馬附入票内影射行¶
　　　走難於稽察嗣後各省將軍督撫提鎭等若須¶
　　　買馬令豫先報部本部暫停給票聽其往各口¶
　　　及¶
　　京城照數購買買到之日由部印烙然後給票票¶
　　　内注明馬數並所往該省路徑令經過地方文¶
<pb:KR2m0013_WYG_123-29a>¶
　　　武官將票内馬數及本部印烙驗明放行若無¶
　　　本部印烙及馬比票内數多者察拏治罪如經¶
　　　過文武官不行察拏文官交吏部議處經過地¶
　　　方之專汛官罰俸一年○又議準¶
　　京城内外旗民收獲逸失馬駝者不許隱匿變賣¶
　　　即日呈報該管官送部由部交館所監督餧養¶
　　　仍移咨八旗並牌行五城有認領者開明逸失¶
　　　日月及毛色口齒繫旗人取具佐領印結繫民¶
<pb:KR2m0013_WYG_123-29b>¶
　　　人取具地方官印結由部察對毛色口齒相符¶
　　　準其認領如過一月無人認領交館所監督變¶
　　　價解交户部○三十二年覆準買賣馬匹者止¶
　　　令買馬之人上稅地方官計價收納至於州縣¶
　　　買補驛馬兵丁買補營馬雖為公用其中恐有¶
　　　影射亦令照例收稅其收過稅銀歲終造入奏¶
　　　銷册内報部察覈○三十五年覆準直省購買¶
　　　營驛馬匹除赴各口及¶
<pb:KR2m0013_WYG_123-30a>¶
　　京城者由部印烙給票外若赴鄰境省分就近購¶
　　　買該督撫提鎭豫行移會赴買地方之督撫地¶
　　　方官照例收稅仍印烙給與照票以憑沿塗稽¶
　　　察○三十九年覆準偷盜之馬經過地方該官¶
　　　弁無從知繫偷盜之馬所有職名免其察叅該¶
　　　官弁能拏獲偷馬賊者每案紀錄一次拏獲之¶
　　　人每匹向賊追銀一兩給賞○四十二年奏準¶
　　　八旗官兵因公事領騎官馬宜申明禁令令加¶
<pb:KR2m0013_WYG_123-30b>¶
　　　意照看不許倒斃遺失但不立定章程辦理恐¶
　　　難畫一嗣後領騎各該處先將官兵及佐領姓¶
　　　名並應領馬數造册送部由部照册編立印單¶
　　　注明給馬旗分領馬時各該處出具印領交該¶
　　　管官赴部親投由部察對相符給與印單照數¶
　　　領騎囘京時領馬官兵將馬交還原給旗分如¶
　　　有未交還者該旗將領馬官兵及佐領姓名開¶
　　　明咨部由部行文各該處限兩月交還若馬有¶
<pb:KR2m0013_WYG_123-31a>¶
　　　倒斃遺失逾兩月之限尚未賠補由部叅奏將¶
　　　倒斃遺失馬匹之人繫官罰俸一年兵鞭八十¶
　　　不催追之都統等及該管各官罰俸六月領催¶
　　　鞭五十仍著本人賠補倘再逾兩月仍不賠補¶
　　　將倒斃遺失之人繫官降三級留任完日開復¶
　　　兵鞭一百都統及該管各官罰俸一年領催鞭¶
　　　八十仍著本人賠補其因公事領用官駝者亦¶
　　　照此例行○又奏準八旗官兵因公事領騎官¶
<pb:KR2m0013_WYG_123-31b>¶
　　　馬給馬旗分該佐領别作記號印烙於囘京交¶
　　　還時照原印烙記號驗收若領騎之宫兵欲將¶
　　　好馬留用詐稱倒斃遺失賠補後其原印烙記¶
　　　號之馬經本人認出將領騎官兵照偷馬例治¶
　　　罪○五十三年覆準各省販馬人等暗結將軍¶
　　　督撫提鎭親屬將疲瘦不堪用之馬坐索髙價¶
　　　不肖文武官弁代為壓勒甚至無驛站之州縣¶
　　　並管歩兵之頭領亦行勒索應令將軍督撫提¶
<pb:KR2m0013_WYG_123-32a>¶
　　　鎭嚴察禁止若有此等情弊即指名題叅從重¶
　　　議處倘徇隱不叅經部察出或被科道察出將¶
　　　該將軍督撫提鎭一并從重議處○五十四年¶
　　　覆準餧養軍需馬匹疲瘦五十匹以上者將府¶
　　　道罰俸三月百匹以上罰俸六月百五十匹以¶
　　　上罰俸九月二百匹以上罰俸一年二百五十¶
　　　匹以上降一級留任三百匹以上降一級罰俸¶
　　　一年○雍正三年奏準八旗兵丁所養馬駝如¶
<pb:KR2m0013_WYG_123-32b>¶
　　　有疲瘦不堪用者鞭五十該佐領驍騎校罰俸¶
　　　三月叅領副叅領罰俸一月若並不餧養冒領¶
　　　錢糧者鞭一百革退冒領錢糧追繳該佐領驍¶
　　　騎校罰俸一年叅領副叅領罰俸六月○八年¶
　　　議準騍馬聽民人畜養無容察禁至騸馬為營¶
　　　驛之所必需除八旗人等及漢文武見任候選¶
　　　候補官文武進士舉人生員武童準其畜養外¶
　　　其餘民人一例察禁見在畜養之騸馬各令變¶
<pb:KR2m0013_WYG_123-33a>¶
　　　賣近京二百里以内者由户部照時價收買撥¶
　　　與八旗畜養二百里以外及各省地方由州縣¶
　　　官照時價收買以補營驛闕額均不許假察禁¶
　　　之名留難扣剋以致擾累民人○九年¶
諭前據旗臣奏請禁止民閒畜養騸馬比時發與大學¶
　士九卿會議準行頃聞不許畜養騸馬民閒有不便¶
　之處著不必禁止仍照舊畜養該部即通行曉諭並¶
　行文各省知之欽此○十年題準八旗馬駝有私賣¶
<pb:KR2m0013_WYG_123-33b>¶
　　　與人者繫官革職兵鞭一百革退該管官不能¶
　　　察出罰俸六月該管都統等罰俸三月○十三¶
　　　年覆準八旗馬駝每年出場牧放其佐領下留¶
　　　京之馬原備緊要差遣必待本部印文方準撥¶
　　　用若官員以私事乘騎駝載者罰俸九月○乾¶
　　　隆三年覆準八旗官兵因公事領騎馬駝宜令¶
　　　大員監看察禁弊端嗣後於給馬駝時該旗副¶
　　　都統一人前往稽察○六年奏準大小官員將¶
<pb:KR2m0013_WYG_123-34a>¶
　　　自畜馬匹抑勒營伍收買多取價直若經營驛¶
　　　據實詳揭該督撫提鎭不題叅者照徇庇例議¶
　　　處詳揭之營官以應升之官即用督撫提鎭失¶
　　　察者罰俸一年○十二年奏準¶
　　盛京地方嚴禁朝鮮收買大馬原有深意今朝鮮¶
　　　國人來京往往私買大馬帶囘應令左右兩翼¶
　　　嚴禁不許朝鮮購買並令山海關等口嚴行察¶
　　　拏若通事人等圖利代為購買察出一并治罪¶
<pb:KR2m0013_WYG_123-34b>¶
　　　○十四年奏準¶
　　京城八旗所需馬全在兩翼購買關口官弁遇商¶
　　　販人等持有兩翼印票者立即放行毋得禁阻¶
　¶
　¶
　¶
　¶
欽定大清會典則例卷一百十九¶
